
* 
“ካባይ ዝሕረ ጊልያ የለን”፡ ጻውዒት ጃንዳ ወያነ
ጃንዳ ወያነ፡ 3ይ ዕንደራኡ ብኹሉ ኣንፈታት ናህሩ ጸንቂቑ፡ ካብ ዝወረሮ ከባቢታት 
ብሓይልታት ኢትዮጵያ ከም ሕሱም እናተገርፈ፡ ናብ መጨረሻ መቕተሊ ቦታ ኣብ 
ዘምርሓሉ ዘሎ ናይ ጻዕረ-ሞት እዋን፡ ብልሳኑን ብልሳን ዕሱባት ወጻእተኛታት ኣማለድቱን፡ 
“ካባይ ንላዕሊ ግዙእ ኣይትረኽቡን ኢኹም፣ ዝያዳ ካልእ ንረብሓኹም ዝሽቅል ኣነ’የ፣ 
ከገልግለኩም ኣድሕኑኒ” ዝዓይነቱ መልእኽቲ ናብ ኣሸቀልቱ ምትሕልላፍ ከም መዋጽኦ 
ወሲዱዎ ኣሎ። 
 ኣብዚ ቅንያት’ዚ፡ ሓደ ካብ መራሕቲ ዕንደራ ወያነ፡ ኣብ ሄሪተጅ ፋውንደሽን ቀሪቡ 
ዘስምዖ ቃል፡ ኣሌክስ ደ ዋል ዝተባህለ ካልእ ዕሱብ ወጻእተኛ ኣብ መጽሔት ዎርልድ 
ፒስ ፋውንደሽን ዘስፈሮ፡ ኣብ ናይ ትማሊ ጽሑፍና ዝተጠቕሰ ብህሎታት፡ መልእኽቱ 
ሕብእብእ ዘይብሉ፡ ኣብ ቀርኒ ኣፍሪቃ “ካብ ወያነ ዝሕረ ጊልያ ኣይርከብን’ዩ” ዝብል እዩ።  
 ምሕጽንታ ወያነን ኣማለድቱን ልክዕ’ዩ። ብርግጽ ድማ፡ ካብ ጃንዳ ወያነ ዝሓስር 
ኣገልጋሊ ክርከብ ዝኽእል ኣይኮነን። ኣሸቀልቱ እውን ነዚ ይፈልጡዎ እዮም። ግን እንታይ 
ይግበሩ? 
 ጃንዳ ወያነ፡ ብዘይካ ሃብቲ ሃገር ምዝራፍ፣ ካብ ነብሰ-ምትሓት ዝብገስ ፍሩያት ኣዳቒቕካ 
ሕብረተሰብ ናይ ምክፍፋልን ምንቛንት ግኒ፡ ነዚ ንምውሓስ ድማ፡ ግዙእ ግዳማውያን 
ሓይልታት ናይ ምዃን ሕርያ፣ ንረብሓ ህዝቢ ዝቐንዐ ዝኾነ ዕላማ ኮነ ፖለቲካዊ ፕሮግራም 
ዘይነበሮ ጸቢብን ስሱዕን ጉጅለ ብምዃኑ’ዩ፡ ብህዝቢ ኢትዮጵያ ተፈንፊኑ፡ ናብ ጉሓፍ ታሪኽ 
ተደርብዩ። ብውድቀቱ ዝተደናገጹ ኣሸቀልቱ ድማ፡ ኣብዚ ዝሓለፈ ኣስታት ክልተ ዓመት 
ንምድሓኑ ዝከኣሎም ገይሮም እዮም። ወያነ ተመሊሱ ትንፋስ ዝሰዂዓሉ ፖለቲካዊ 
ባይታ ንምውዳድ፡ ኣብ ልዕሊ መንግስታት ኤርትራን ኢትዮጵያን ኣሎ ዝበሃል ጸቕጢታት 
ፈቲኖም፣ ብጉልባብ ሰብኣዊ ረድኤትን ካልእ ሽርሒታትን ብርኪ ወያነ ንምጽናዕ ዘድሊ 
ደገፋት እናስነቑ፡ ውዕለት ጎይታ ንጊልያ ፈጺሞም እዮም። ስርሒት ምድሓን ነብሲ ግን 
ፍረ ኣይተረኽቦን። ምኽንያቱ ህዝቢ ዝጎሓፎ ፖለቲካዊ ሓይሊ፡ ካብ ባሕሪ ዝወጸ ዓሳ እዩ። 
ብደገፍ ግዳማውያን ሓይልታት ዝሰርር ህይወት ክህልዎ ኣይክእልን። 
 ውድቀት ወያነን ዘይሰመረ ጻዕሪ ምድሓን ነብሲን፣ ንልሂቃን ኢትዮጵያ ዓቢ 
ትምህርቲ’ዩ። ምኽንያቱ፡ ኣብ ክንዲ ኣብ ነብስኻ ምትእምማን ኣብ ደገፍ ግዳማውያን 
ሓይልታት ምምርኳስ፡ ሕማም ጃንዳ ወያነ ጥራይ’ዩ ክበሃል ኣይከኣልን። ኣብ ሓያሎ 
ልሂቃን ኢትዮጵያ ሰረት ዘለዎ ኣተሓሳስባ’ዩ። ገለ ኣንጻር ወያነ ዝኾኑ ልሂቃን ኢትዮጵያ 
ዘቕርብዎ ምጉት፡ “ኢትዮጵያ ካብ ነዊሕ ኣትሒዛ በዓልቲ ኪዳን ምዕራባውያን እያ፣ ንወያነ 
ክትብሉ ንኢትዮጵያ ትኸስሩዋ ኣለኹም” ዝዓይነቱ ክትሰምዖ ዘሕንኽ ምሕጽንታ’ዩ። 
ንረብሓ ህዝቢ ኢትዮጵያን ሰላምን ቅሳነትን ዞባናን እምበኣር፡ ምስ ውድቀት ወያነ፡ እዚ 
ኣተሓሳስባ’ዚ እውን ፈጺምካ ክሕጸብ ዘለዎ’ዩ። ንኢትዮጵያ ናብ ዝበረኸ ጽፍሒ ኣደዪቡ፡ 
ክብረታ ዘዕዘዝ፣ “ኢትዮጵያ ናይ ህዝቢ ኢትዮጵያ እምበር ናይ ማንም ኣገልጋሊት 
ኣይኮነትን” ዝብል ርእሰ ምትእምማን ዝማእገሩ ተባዕ ሕርያን ሓራ ፖለቲካዊ መስመርን 
ጥራይ እዩ። 

*
ኣብ ጉባኤ ኣህጉራዊ ውድብ ሲቭል ኣቭየሽን ትሳተፍ ኣላ
ኤርትራ፡ ካብ 27 መስከረም ጀሚሩ ክሳብ 
7 ጥቅምቲ ኣብ ሞንትሪያል - ካናዳ ኣብ 
ዝቕጽል ዘሎ መበል 41 ጉባኤ ኣህጉራዊ 
ውድብ ሲቭል ኣቭየሽን ትሳተፍ ኣላ።
ኣብ’ዚ ሰለስተ ዓመታዊ ጉባኤ፡ ዋና 
ዳይረክተር በዓል-መዚ ሲቭል ኣቭየሽን 
ኣቶ ጳውሎስ ካሕሳይን ሓላፊ ቈንስላዊ 
ጉዳያት ኣብ ካናዳ ኣቶ ሳሙኤል ዑቕቡን 
ይሳተፉ ኣለዉ።
ኣቶ ጳውሎስ ኣብ ዘስመዖ መደረ፡ 
ምውሓስ ድሕነትን ጸጥታን ዘይነጻጸሉ 
ምዃኖም ብምጥቃስ፡ ኤርትራ ብኹሉ 
መምዘኒታት ኣቭየሽን ጸጥታኣን ድሕነታን 
ዘውሓሰት ምዃና፣ ክሊ ኣየር ኤርትራ ኣብ 
ወርሒ መጋቢት 2000 ካብ ዝሕንጸጽ 
ድማ፡ ኤርትራ እትሕተተሉ ዝኾነ ሓደጋ 
ከምዘየጋጠመ ገሊጹ።
ንጉዳያት ኣቭየሽን ፖለቲካዊ ኣንፈት 
ብምትሓዝ፡ ክውንነትን ሓቅታትን ዝጐሲ 
ናይ ጸለመ ምህዞታት ክጋዋሕ ምጽንሑ 
ዝጠቐሰ ኣቶ ጳውሎስ፡ ኣህጉራዊ ውድብ 
ሲቪል ኣቭየሽን ብዘለዎ ስልጣንን ሞራላዊ 
ሓላፍነትን፡ ድርብ መዐቀኒታት ኣወጊዱ 
ዓገብ ክብል ተማሕጺኑ።
ብዘይካ’ዚ ኣቶ ጳውሎስ፡ ንትግባረ 
ኣድማሳዊ ተፍትሽ ድሕነት መጓዓዝያ 
ኣየር፣  ከምኡ’ውን ንጉዳይ ናይተን 
ብጉልባብ ኣቭየሽን ልኡላውነተንን 
ግዝኣታዊ ሓድነተንን ዝጠሓስ ዘሎ ኣባል 
ሃገራት ብምጥቃስ፡ ኣህጉራዊ ውድብ 
ሲቭል ኣቭየሽን፡ ንክብሩን  ተኣማንነቱን 
ካብ ዝፈታተኑን ንምስሉ ካብ ዝድውኑን 
ዛዕባታት ክሕየብ ኣዘኻኺሩ።
ኤርትራ ምስ መትከላትን ራኢን 
‘ውሁድ ምዕባለ ማሕበረ-ቁጠባዊ 
ስትራተጂኣ’ ብዝሳነ መንፈስ፡ ብውሽጣዊ 
ዓቕማ እቲ ዘድሊ መምዘኒታት ዘማልአ 
መዓርፎ ነፈርቲ ኣብ ወደባዊት ከተማ ባጽዕ 
ከምዝሃነጸት፣ መዓርፎ ነፈርቲ ኣስመራ’ውን 
መሳርሒታቱ፡ መሳለጥያታቱን ትሕተ-ቅርጹን 
ብምምዕባል፡ ስሉጥን ውሑስን 
ኣገልግሎት ይህብ ምህላዉ ዝገለጸ 
ኣቶ ጳውሎስ፡ ቤት-ትምህርቲ ኣቭየሽን 
ኤርትራ - በቲ ኣህጉራዊ ውድብ ዝሕተት 
መዐቀኒታት ብምምላኡ ናይ ኣህጉራዊ 
ብቕዓት ተፈላጥነት ወረቐት ምስክር 
ብምውናን፡ ኣብ ምምዕባል ሞያዊ ዓቕሚሰብ ኣስተዋጽኦ ይገብር ከምዘሎ ኣብሪሁ።
ንምግታእ ክሊማዊ ለውጢ ብሓፈሻ፡ 
ካብ ነፈርቲ ዝትፋእ ጋዝ ድማ ብፍላይ 
ብዝምልከት ኣብ ዝተገብረ ዘተ፡ ተጋባእቲ 
- መጠን ትፋእ “ኣብ 2050 ናብ ዜሮ ክወርድ” 
ዝብል እማመ ግብራዊ ክኸውን 
ዘሎ ተኽእሎ ጸቢብ ጥራይ ዘይኮነ፡ ነተን 
ብኢንዱስትሪ ዝማዕበላ ሃገራት ዝያዳ 
ዘርብሕ ስለዝዀነ፡ ዳግመ-ግምት ክግበረሉ 
ኣብ ስምምዕ በጺሖም።
እዚ ከም’ዚ ኢሉ እንከሎ፡ ልኡኽ ኤርትራ፡ 
ከጋጥሙ ዝጸንሑ ጸገማት ንምእላይን 
ዕብየት ኣቭየሽን ኤርትራ ንምብራኽን 
ዝዓለመ ርክባት፡ ምስ ዋና ጸሓፊ’ቲ 
ውድብን ካልኦት መሻርኽትን ኣካዪዱ።

*
ኣብ ጎልጅን ናቕፋን፡ ብቕዓት ተመሃሮ ንምሕያል ዝዕላማኡ ዘተ ተኻዪዱ
ኣብ ንኡስ ዞባ ጎልጅ፡ ብቕዓት ተመሃሮ 
ማእከላይን ካልኣይን ደረጃ ንምሕያል፡ ከምኡ 
እውን ጠንቂ ምትራፍን ምቁራጽን ተመሃሮ 
ንምልላይ ዝዕላማኡ ዘተ ተኻዪዱ።
ሓላፊ ቤት-ጽሕፈት ትምህርቲ ኣብ’ቲ 
ንኡስ ዞባ መምህር ዓብደላ ማሕሙድ፡ ዝርአ 
ሕጽረታትን ጸገማትን ንምቅላል፡ መማህራን፡ 
ወለዲ፡ ኮሚተ ወለድን ዝተፈላለዩ ኣካላት 
መንግስትን ክናበቡን ብውህደት ክሰርሑን 
ኣዘኻኺሩ። 
ኣብ’ቲ ንኡስ ዞባ፡ ምስ ምስፋሕ ዕድላት 
ትምህርቲ - ቁጽሪ ተመሃሮ ዕብየት የመዝግብ 
እኳ እንተሎ፡ ውጽኢት ግን ገና ትሑት 
ብምህላዉ፡ ብፍላይ ኣብ ማእከላይን ካልኣይን 
ደረጃታት ኣተኲሮ ገይርካ ምስራሕ 
ከምዘድሊ ኣገንዚቡ።
ተሳተፍቲ፡ ምሕያል ስሉሳዊ ዝምድና ዓቢ 
ቈላሕታ ክወሃቦ፣ ኣብነታውያን መማህራን 
ክተባብዑ፣ መርዓ ትሕቲ ዕድመ ንምውጋድ 
ዝወጽአ ሕጊ ብምልኣት ክትግበር ዝብሉን 
ካልእትን ርእቶታት ኣቕሪቦም።
ኣብ ንኡስ ዞባ ናቕፋ ብተመሳሳሊ፡ ብቕዓት 
ትምህርቲ ንምርግጋጽ፡ መማህራን፡ ወለዲ፡ 
ተመሃሮን ምምሕዳራት ከባቢን ዘርእይዎ 
ውህደት ብዝለዓለ ክድፍኣሉ መዘኻኸሪ 
ቀሪቡ።ኣብ’ቲ ርእሳነ-መማህራን፡ ሱፐርቫይዘራት፡ 
ኮሚተ ወለዲ፡ ኣመሓደርቲ ከባቢን ሓለፍቲ 
ኣካላት መንግስትን ግንባርን ዝተሳተፍዎ 
ርክብ፡ ሓላፊ ኣብያተ-ትምህርቲ ናይ’ቲ 
ንኡስ ዞባ መምህር ዓብዱላሂ ሳልሕ፡ ዝርአ 
ጒድለታት ንምእራም ሓድሕዳዊ ተመኵሮ 
ምልውዋጥ ኣገዳሲ ከምዝዀነ ብምጥቃስ፡ 
ኣብ ኣገባብ ኣመሃህራን ምሕደራ ቤት-ትምህርትን ምምሕያሽ ክግበር ኣተሓሳሲቡ።
ኣመሓዳሪ ንኡስ ዞባ ናቕፋ ኣቶ ያዕቆብ 
እድሪስ እውን፡ ተሳትፎን ብቕዓትን ተመሃሮ 
ንምክትታልን ጽፈት ትምህርቲ ንምምሕያሽን፡ 
ሓባራዊ ጻዕሪ ክድንፍዕ ተላብዩ።

*
ኣእካል ንኡስ ዞባ ድገ ኣብ ጽቡቕ ደረጃ በጺሑ
ሓረስቶት ንኡስ ዞባ ድገ፡ እኹል ቅድመ-ምድላዋት ክገብሩን ዝናብ ኣብ ዝጅምረሉ 
እዋን ተቐላጢፎም ክሓርሱን ንዝተዋህቦም 
ሞያዊ ምኽሪ ብግቡእ ስለዝተግበሩ፡ 
ዘራእቶም ኣብ ጽቡቕ ደረጃ ከምዝበጽሐ 
ተሓቢሩ።
ንኡስ ዞባ ድገ ካብ’ቶም ትሑት መጠን 
ዝናብ ዝምዝገበሎም ከባቢታት ዞባ ጋሽ-ባርካ 
ምዃኑ ዝጠቐሱ ሰብ ሞያ ሕርሻ፡ ንሓረስቶት 
ምስ’ቲ ኩነታት ዝሳነ ምኽሪ ብቐጻሊ 
ከምዝወሃቦም፣ ነቲ ሞያዊ ምኽሪ ተኸቲሎም 
ዝሓረሱን ዝዘርኡን ድማ፡ ኣእካሎም ኣብ 
ዘተኣማምን ደረጃ ከምዝበጽሐ ገሊጾም።
ሓረስቶት ብወገኖም፡ ቅድሚ ሕጂ 
ኣብ እዋን ማሕረስ ይድንጕዩ ኣብ ርእሲ 
ምንባሮም፡ ኣብ ናይ ሕርሻ መሬት ዝገብርዎ 
ሓመድን ማይን ናይ ምዕቃብ ንጥፈታት 
እውን ድሩት ስለዝነበረ፡ ምስ ጻዕሮም ዝዳረግ 
እቶት ይረኽቡ ከምዘይነበሩ ኣረዲኦም።  
ሳላ’ቲ ብሰብ ሞያ ሕርሻ እናተማእዘኑ 
ዝገበርዎ ጻዕሪ ግን፡ ዘራእቶም ኣብ ደረጃ 
ምሽዋት ከምዝበጽሐ ሓቢሮም።
ሓላፊ ቤት-ጽሕፈት ሕርሻ ኣብ ንኡስ ዞባ 
ድገ ኣቶ ቴድሮስ ገብረማርያም፡ ኣብ’ቲ ንኡስ 
ዞባ ብሓፈሻ 7 ሽሕ ሄክታር ክሕረስ ውጥን 
ከምዝነበረ፣ ዝናብ ደንጉዩ ብምጅማሩ ግን 
ኣስታት 5,200 ሄክታር ጥራይ ከምእተሓርሰ 
ብምጥቃስ፡ ኣብ መዐቀኒ ነቑጣታት ሓሻኪቶ፡ 
ተክረሬትን ኣፍሂምቦልን ዝተመዝገበ 
ብድምር 300 ሚሊ-ሜትር ዝናብ፡ ንዘራእትን 
መግሃጫታትን እኹል ምዃኑ ኣረዲኡ።
ኣቶ ቴድሮስ፡ ኣብ ምምሕዳር ከባቢ 
ተክረሬት ኣብ ውሱን ከባቢ ዝተራእየ ባልዕ 
ጋንሸራ፡ ሳላ ቅልጡፍ ሓበሬታ ሓረስቶትን 
ግቡእ ምክትታል ሰብ ሞያ ሕርሻን 
ጉድኣት ከየውረደ ኣብ ቁጽጽር ከምዝኣተወ 
ብምሕባር፡ ሓረስቶት ምህርቶም ኣብ ቆፎኡ 
ክሳብ ዝኣቱ፡ ዕቱብ ምክትታሎም ክቕጽሉ 
ኣተሓሳሲቡ።

*
“ኣቦይ ዓቕሚ ኣለኪ እናበለ እዩ ኣዕብዩኒ”
ኣብ ስራሕና ዝመጽአት ዕድመ ናይ 
መመረቕታ ኮሌጅ መበገሲ ብምግባር እየ፡ 
ናብ ገዛ-ባንዳ ኣብ ዝርከብ መንበሪ ቤት 
መምህር ሰመረ ኣምሪሐ። መመረቕታ 
ምብጻሕ መጀመርታይ እኳ እንተዘይነበረ፡ 
ናይ’ታ መዓልቲ ግን ፍሉይነት ነይርዎ። 
ምኽንያቱ እታ ኣብ ደረጃ ምምራቕ 
ዝበጽሐት ተማሃሪት ኮሌጅ ካብ ካልኦት 
ኣብ’ቲ ዕለት ዝተመረቑ ብጾታ ፍልይ 
ዘብላ ነገራት ነይሩዋ።
ክትዛረብ ከላ ቃላታ ብሓይሊ እያ 
ተውጽኦም። ጽን ኢልካ እንተዘይሰሚዕካ 
ገለ ቃላት ከይሰማዕካዮም ክሓልፉኻ 
ተኽእሎ ኣሎ። ኣብ ዝተወሰነ ቦታ 
ክትበጽሕ’ውን ነዊሕ ግዜ እዩ ዝወስደላ፡ 
ጸገም ናይ ምንቅስቃስ ስለዘለዋ። ምስ እዚ 
ኩሉ ጸገማት ጥዕና ግን ምሉእ ርእሰ-ተኣማምነት ተዓዲላ እያ 
መንእሰይ ሊድያ ሰመረ።
ኣብ 1996 ኣብ ከተማ ከረን ናብዛ ዓለም 
ዝተጸንበረት ሊድያ፡ ቦኽሪ ብምንባራ ሓጎስ 
እንዳ መምህር ሰመረ መዓቀኒ ኣይነበሮን። 
ሓጎሶም ግን ነዊሕ ክኸይድ ኣይከኣለን። 
ዘይንቡር ምንቅስቓስ ጓሎም ዝያዳ ሻቅሎት 
ፈጠረሎም። ተቐላጢፎም ናብ ሕክምና 
ምስ ወሰዱዋ፡ ምስ ሰረብራላዊ መልመስቲ 
(cerebral palsy) ከም እተወልደት 
ብሓካይም ተነግሮም። 
ሰረብራላዊ መልመስቲ፡ ሓደ ካብ 
ዓይነታት ኣእምሮኣውን ምዕባላውን 
ስንክልና ኮይኑ ንምንቅስቓስን ኣቃውማን 
ኣካላትን ዝድርት ዓይነት ስንክልና እዩ። 
እዚ ስንክልና እዚ ብመልመስቲ ወይ 
መጕዳእቲ ሓንጎል ቅድሚ ሕርሲ፡ ኣብ 
ግዜ ሕርሲ፡ ወይውን ድሕሪ ሕርሲ 
ምስዘጋጥም እዩ ዝስዕብ።
ሓንሳብ ዝተጎድኣ ሓንጎል ክሓዊ 
ዘይክእል እኳ እንተኾነ ምንቅስቓስ 
ብምዝውታር፡ ኣካላዊ ኣቃውማን ምስ 
ሲፒ ዝተተሓሓዙ ካልኦት ጸገማትን ኣብ 
ኣተኣላልያ ናይ’ቲ ህጻን ብምምምርኳስ 
ክምሓየሽ ይኽእል። 
ግዳይ ናይዚ ሕማም ዝኾነ ቈልዓ ብህጻኑ 
ሓገዝ ሰብ-ሞያ ረኺቡ፡ ኣካላዊ ምንቅስቓስ 
ምስ ዝጅምር፡ ዝያዳ ውጽኢታውን ብዙሕ 
ምምሕያሽን ከርኢ ይኽእል። ብኣንጻሩ፡ 
ቅልጡፍ ሓገዝን ኣቓልቦን ምስ ዘይውሃቦ 
ግን ኣካላዊ ስንክልናኡ እናኸበደ ክመጽእ 
ከምዝኽእል እዮም ክኢላታት ዝሕብሩ።
ስድራ ቤት መምህር ሰመረ፡ ነቲ ብሓኪም 
ዝተዋህቦም ምኽሪ ከይሓደሩ ከይወዓሉ 
እዮም ኣብ ግብሪ ከውዕልዎ ጀሚሮም። 
ካብኦም ዝድለ ነገራት ከየጕደሉ ድማ 
ንጓሎም ከም ሰባ ክትስራዕ ብምሉእ ሞራል 
ተበገሱ።
ሊድያ፡ እግሪ ንኽትተክል ልዕሊ ኣርባዕተ 
ዓመት እዩ ወሲዱላ። እተን ኣርባዕተ 
ዓመት’ውን ‘ሞይታ ዶ ሰሪራ’ እናተባህለት 
ኣብ ምምልላስ ሕክምና እያ ኣሕሊፋተን። 
ምስ እዚ ኩሉ ግን ተስፋ ከም ዘለዋን 
ከምቶም መዛኖኣ ክትምሃር፡ ተማሂራ 
ከተድምዕ ከምእትኽእል ቀጻሊ እናተነግራ 
እያ ዓብያ። እዚ ቀሊል ዝመስል ተስፋ 
ዘስንቅ ኣብሃህላ ኣብ ትምህርቲ ክትዕወት 
ጥራይ ዘይኮነስ ኣብ ኣካላዊ ምዕባላኣ 
እውን ኣበርክቶኡ ዝዓበየ እዩ ነይሩ።
ኣብ መበል ሻብዓይ ዓመታ ምስ ምንኣሳ 
ሓዋ ትምህርቲ ጀመረት። ምጅማራ 
ግን ምሉእ ብቕዓት ስለዝነበራ ዘይኮነስ፡ 
ብድፍኢት ስድራኣ መምህራን ቤት 
ትምህርቲ ቅድስቲ ሃናን ክትጅምር 
ስለዝነብራን ጥራይ እያ። ኣብ’ቲ ግዜ 
እቲ ብግቡእ ክትዛረብ፡ ኮፍ ክትብል፡ 
ኣእዳዋ’ውን ርሳስ ክጭብጣ ዘይክእላ 
እየን ዝነበራ። ሓደ ዓቢ ነገር ግን ኣብ 
ውሽጣን ኣብ ስድራ-ቤታን ነይሩ ተስፋን 
ሞራልን። እቶም ስድራ፡ ሊድያ ክትዕወት 
ከምእትኽእል ምሉእ ምትእምማን 
ነይርዎም።
ናይ መባእታ ትምህርታ ገለ ብብሽክለታ፡ 
ገለ እዋን’ውን ብምሕዛል ናብ ቤት 
ትምህርቲ እናተመላለሰት ምምሃር 
ዝጀመረት ሊድያ፡ ኣብ ቀዳማይ ክፍሊ 
3ይ ብልጫ ብምውጻእ ኣፍደገ ተስፋ 
ኣርሓወት። እቲ ፕሮፌሰር እናበለ 
ዝጽውዓ ዝነበረ ኣቦኣ ግን ናይ ምጽሓፍ 
ክእለታ ክመሓየሽ ብዝብል ምኽንያት 
ኣብ ቀዳማይ ክፍሊ ክትደግም ከምዘለዋ 
ወሰነ። ድሕርዚ ብደገፍን ዘይምሕላልን 
ስድራ-ቤታ ብሓፈሻ፡ ናይ ኣቦኣ ድማ 
ብፍላይ ናይ መባእታ ትምህርታ ብልጫ 
እናዓተረት ብዓወት ዛዘመቶ። 
ካብ ገለ ሰባት፡ ስንክልና ሊድያን ወለዳ 
ናብ ቤት ትምህርቲ ንምብጻሕ ዝገብሩዎ 
ዝነበሩ ገልታዕታዕን ብምርኣይ፡ “እንታይ 
ገበረት ኣብ ገዛ ኮፍ እንተትብል ምሓሸ” 
ዝብል ድንጋጸ ዝመስል ተስፋ ዘቑርጽ 
ዘረባታት ይመጽእ ነይሩ እዩ። ሊድያን 
ስድራቤታን ግን በቲ ንድሕሪት ዝመልስ 
ዘረባታት ከይተዳህሉ ካብ’ቲ ዘንቀድዎ 
ዕላማ ነቕ ኣይበሉን። 
ንቑሕ ኣእምሮ ዝተዓደለት ሊድያ፡ 
ኣጻብዕታ ብግቡእ ስለዘይእዘዛ፡ ጽሕፈት 
ከምቲ ዝግባእ ከይመለኸት ናይ መባእታ 
ትምህርታ ወደአት። ኣብ ማእከላይ ደረጃ 
ትምህርታ፡ እናተጋደለት ክትጽሕፍ 
ጀመረት። ናብ ቤት ትምህርታ ቅድሚ 
ሰዓታ ተበጊሳ ቀስ እናበለት ትኸዶ 
ዝነበረት ንጥፈታት እውን ኣብ ምድልዳል 
ኣካላታ እወታዊ ኣበርክቶ ነበሮ። ብርኡይ 
እውን ኣብ ምንቅስቓሳ ገለ ለውጥታት 
ኣመዝገበት። ኣብ ናይ ሻሙናይ ክፍሊ 
ውጽኢት ሃገራዊ መርመራ ድማ 
90 ነጥቢ ብምምጻእ ኣብ ዞባ ዓንሰባ 
ንብሉጻት ተመሃሮ ዝውሃብ ናይ ‘ኦርያ’ 
ሽልማት ዓተረት።
ናይ 2ይ ደረጃ ትምህርታ ብዝዓበየ 
ሞራል ብምቕጻል ናይ ዓሰርተው ሓደ 
ክፍሊ ትምህርታ ብብቕዓት ዛዘመቶ። 
ናብ ሳዋ ክትከይድን ገና ናይ ትምህርቲ 
ጽምኣታ ከተርዊ ከምእትደሊን ብምግላጽ 
ምስ መማህርታ መበል 29 ዙርያ ናብ ሳዋ 
ወረደት።
ኣብ ሳዋ፡ ናይ ኣባላት፡ መምህራንን 
መማህርታን ደገፍን ሞራልን ከይተፈልያ፡ 
ባህ ኢልዋ ክትምሃርን መጻኢኣ ከተጸብቕን 
ባብ ከፊቱላ። ኣብ ናይ ምብጻሕ ወለዲ 
ዝረአዩዋ ወለዳ’ውን ኣብ ሳዋ፡ ብጥዕናን 
ትምህርትን ከም እተሰማምዓ ርእዮም 
ቀሲኖም እዮም ንገዝኦም ተመሊሶም።
ኣብ መልቀቒ ፈተና ካልኣይ ደረጃ 
(ማትሪክ) ናይ ዲግሪ ነጥቢ ሒዛ ናብ ኮለጅ 
ማይ ነፍሒ ኣተወት። ኣገባብ ኣመሃህራ 
ኮለጅ ጽዑቕን ካብን ናብን ምንቅስቃስ 
ዘለዎን፡ ኣብ ርእሲኡ ኩነታት ኣየር ምስቲ 
ዘለዋ ስንክልና ክብድ ዝበለ እኳ እንተነበረ፣ 
ነታ ‘ይኽእሎ እየ’ ኢላ ምሉእ ተስፋ 
ዝሰነቐት ሊድያ ካብቲ ዝተበገሰቶ ናይ 
ዓወት ሓዲድ ዘውጽእ ኣይነበረን።
ኣብ ቀዳማይ ዓመት ትምህርታ ኣብ 
ርእሲ ዝተጠቕሱ ጸገማት እቲ መሪጻቶ 
ዝነበረት ዓይነት ትምህርቲ’ውን ናይ ቅመራ 
ምስ ምንባሩ ምስቲ ዘለዋ ብቕልጡፍ ናይ 
ዘይምጽሓፍ ማዕረ መማህርታ ክትስጉም 
ኣጸገማ። ካልእ ንዓቕማ ዝፈታተን ብድሆ 
እውን ኣጋጠማ። ሞት ናይቲ ‘መሓዛይ፡ 
መማኽርተይ፡ ሓጋዝየይ’ እናበለት 
ትጽውዖ ኣብኣ መምህር ሰመረ።
በዚ ውን ንገለ ሰሚስተር ካብ ትምህርቲ 
ክትቦክር ተገደደት። ጸኒሓ እታ ትማሃረላ 
ዝነበረት ዓውዲ ናብ ዓዲ ቐይሕ ምስ 
ተሰጋገረት፡ ዝሓሸ ሃዋህው ተፈጥረላ። 
ኣብ’ቲ ኮለጅ ንኣካላዊ ጸገማት ዘለዎም 
ተመሃሮ ኣማኸርቲ ተመዲቦምሎም 
ብምንባሮም፡ ትምህርታ ብዓወት ኣብ 
ምውዳእ ኣበርክቶ ነበሮ።
ሊድያ ድሕሪ ናይ ኣርባዕተ ዓመት 
ጻዕርን ንኩሉ ብድሆታት ኣሰኒፋ ብዓውዲ 
‘ላይብረሪ ኤንድ ኢንፎርሜሽን ሳይንስ’ 
(LIS) ክትምረቕ በቒዓ።
ምስ ምስ ሰረብራላዊ መልመስቲ 
(cerebral palsy) ዝነብሩ ስንኩላን ደገፍን 
ሞራልን ወለዲን ሕብረተሰብን ምስ 
ዘይፍለዮም ካብ መዛኖኦም ብዝኾነ 
መንገዲ ከይተረፉ ናብ ዓወት ክበጽሑ 
ከም ዝኽእሉ፡ እዚ ብኣጋጣሚ ሎሚ 6 
ጥቅምቲ ዝዝከር ‘ኣህጉራዊ መዓልቲ 
ሰረብራላዊ መልመስቲ’ ዝተዳለወ ዛንታ 
ሊድያ ህያው ኣብነት እዩ።
ሊድያ ሰመረ፡ ናይ መጻኢ መደባታ 
እውን ነቶም ተመሳሳሊ ስንክልና ዘለዎም 
እሞ ብሰንኪ ድሑር ባህሊ ኣብ ገዛ 
ዝተዓጽውን ኣደዳ ስንክናን ተጸበይትን 
ዝኾኑ ዜጋታት ክትሕግዝ ምዃኑ እያ 
ትገልጽ።
ሃገራዊ ማሕበር ኣእምሮኣውን  
ምዕባለኣውን ስንኩላን ኤርትራ ነዚ 
ሊድያ ዝተጎናጸፈቶ ዓወት ኣመልኪቱ 
ናይ ክብሪ ኣካዳምያዊ ብልጫ ኣብ ዕለተ 
መመርቕታኣ ኣበርኪቱላ ኣሎ። ኣብ 
መጻኢ ሕብረተሰብ ኣብ ምንቃሕ ኣብ 
ዝግበር ንጥፈታት ምስቲ ማሕበር ኮይና 
ክትዓዪ፡ ማሕበር ዘድሊ ምትሕብባር 
ክገብር ምዃኑ ቃል ኣትዩ።

*
ተስፋሚካኤል ገብረየስ

ኣቑርደት - ናይ ጸባን ስጋን ከብቲ ምርባሕ ኣተባባዒ ውጽኢት ኣርእዩ
ኣብ ንኡስ ዞባ ኣቑርደት፡ ኣብ ምርባሕ 
ኣሕምልትን ፍረታትን ተደሪቶም ዝጸንሑ 
ሓረስቶት ዘተኣታተውዎ - ምርባሕ 
ምሩጻት ናይ ጸባን ስጋን ከብቲ፡ ኣተባባዒ 
ውጽኢት ይርከቦ ኣሎ። 
ክኢላ ሃብቲ እንስሳ ኣቶ ዑስማን 
ማሕሙድ፡ እዚ ብውሱናት ኣልማዓቲ 
ጀራዲን ዝተጀመረ ምርባሕ ምሩጻት 
ናይ ጸባን ስጋን ከብቲ፡ ረብሓኡ ብግብሪ 
ስለዝተራእየ፡ ካልኦት ሓረስቶት ጐድኒ-
ጐድኒ ዘሰላስልዎ ልምዓታዊ ንጥፈታት 
ከተኣታትውዎ ምቹእ ባይታ ከምዘሎ 
ኣረዲኡ።
ኣቶ ዑስማን፡ እቶም ኣልማዕቲ ብሚኒስትሪ 
ሕርሻ ዝተጸንዓ ምሩጻት ከብቲ ብምውናን 
ሓምላይ መግቢ እንስሳ ብምልማዕን፡ 
እቶታውነቶም ብዓይነትን መጠንን ከሰስኑ 
መኺሩ።
እዚ ከም’ዚ ኢሉ እንከሎ፡ ምምሕዳር ንኡስ 
ዞባ ፎርቶ-ሳዋ፡ መደባት ልምዓት ንምድንፋዕ 
ዝዓለመ፡ ኣመሓደርቲን ኣካየድቲ ስራሕን 
ምምሕዳራት ከባቢታት፡ ወከልቲ ህዝብን 
ኣብያተ-ጽሕፈት መንግስትን ዝተሳተፍዎ 
ርክብ፡ ብ3 ጥቅምቲ ኣካዪዱ።
ኣመሓዳሪ’ቲ ንኡስ ዞባ ኣቶ ኣቡበከር 
ማሕሙድ፡ ኣብ ምምሕዳራት ከባቢን 
ዓድታትን ዝርከቡ መሓውራት ምምሕዳር፡ 
ንቕሓትን ውዳበን ህዝቢ ክብ ብምባል 
መደባት ጥሙር መኸተ ንምድንፋዕ፣ 
ከምኡ’ውን ምእካብ ግብሪ ጥሪትን 
ክረምታዊ ሕርሻን ብዕቱብ ክስራሓሉ 
ኣዘኻኺሩ።
ሎሚ ዓመት ብዝነበረ ጥሉል ክራማት፡ 
መግሃጫታት እኹል ሳዕሪ ኣብቊሉ 
ምህላዉ ዝሓበረ ኣቶ ኣቡበከር፡ ነፍሲ-ወከፍ 
ዓዲ ብውሕሉል ኣገባብ ክትጥቀመሉን 
ካብ ሓደጋ ባርዕ ዕቱብ ጥንቃቐ ክትገብርን 
ኣተሓሳሲቡ።

*
ባህሊ ጽሬት ኣብ ጃፓን
ጃፓን፡ ኣብ መዳይ ንጽህና ብእትኽተሎ 
ብልሓት፡ ብጽሬት ከባቢን ሕብረተሰብን ኣብ 
ዓለም ኣብ ቅድሚት እትስራዕ ሃገር እያ። 
ዜጋታታ ጥዕናኦም ንምውሓስ ተገዲዶም 
ዘይኰኑ፡ ብንቕሓት ብኮሚተታት ተወዲቦም 
እዮም፡ እተፈላለየ ዕማማት ጽሬት ዘካይዱ። 
ሕብረተ-ሰብ ጃፓን፡ ካብ ውልቀ-ሰብ ጀሚሩ 
ብግቡእ ተዀስኲሱ ዘጉላዕልዐ ባህሊ ጽሬት 
ከማዕብል ዝበቕዐ እዩ። 
ሓደ ሰብ ንብሕቱ ተገሊሉ ዘይኰነ፡ ምስ 
ዝነብረሉ ከባቢ፡ መማህርቱ፡ መሳርሕቱ፡ ወዘተ 
ብሓባርን ብልዑል ምክብባርን ስሩዕ መደባት 
ጽሬት የሰላስል። ህዝቢ ጃፓን ብዘይካ 
ንጽህና ከባቢ ንምሕላው ዘካይዶ ንጥፈታት፡ 
ኣእዳውን ኣፍን ብግቡእ ምሕጻብ ብዝብል 
ጽኑዕ መምርሒ እውን ብቐንዱ ይልለ እዩ። 
ኣብቲ ዝወራረስ ባህሊ ጽሬት፡ ብተመሃሮን 
መንእሰያትን እናተማእከለ ብሰፊሑ ይካየድ።
ጭርሖ እቲ ህዝቢ ንጹር እዩ። ንእተፈላለየ 
መዓላ እተጠቐምካሉ ቦታ ይዅን ኣቕሓ፡ 
ክተጽርዮ ግዴታን ሓላፍነትን ዘሰክም እዩ። 
ብኸምዚ ኣምር ዕለታዊ ንጥፈታቱ ዘሰላስል 
ሕብረተ-ሰብ፡ ኣገዳስነት ጽሬት ብግቡእ ሰለ 
ዝርዳእ፡ ነቲ ልምዲ ከም ኣካል ባህሉ ከስርጾ 
ኣይጸገሞን። ከምኡ’ውን እወታዊ ግብረ-
መልሱ ኣብ ባይታ ዝንጸባረቕ ብምዃኑ፡ 
ንምድንፍዑ ከም ዘይሕለል ግሉጽ እዩ። እቲ 
ምንታይ፡ ንጹህ ከባቢ ይትረፍ ከይተሓለለ 
ንዝሰርሓሉ፡ ብግዳም ንዝዕዘብ ጓና ጥራይ 
እኳ ማራኽን እፎይታን ዝፈጥር እዩ።    
ባህሊ ጽሬት ጃፓናውያን፡ ካብ ነዊሕ 
ዓመታት ኣትሒዙ ድልዱል ሰረት 
ዘንጸፈ እዩ። እቲ ልምዲ ብመልክዕ ባህሊ 
ንኸስፋሕፍሕ፡ እትፈላለየ ሃይማኖታዊ 
እምነታት ዝለዓለ ጽልዋ ኣሕዲሩ እዩ። 
ንኣብነት፡ ኣብታ ሃገር ብ‘ሽንቶ ሽሪን’ ዝፍለጥ 
ብዙሕ ዓመታት ዘቝጸረ እምነት፡ ዝዀነ 
ሰብ ቅድሚ ንጸሎት ምድላው ኣእዳው 
ብግቡእ ክሕጸብ ዝምህር እዩ። እቲ እምነት 
ብተወሳኺ፡ ጽሬትካ ምሕላው ናብ ጽድቂ 
ከምዘብጽሕ ይገልጽ። 
ከምኡ’ውን ኣብ መበል 12ን 13ን ክፍለ-
ዘመን ካብ ቻይና ዝተኣታተወ እምነት 
ቡድሂዝም፡ ንጽህናን መግቢን ኣካል መንፈሳዊ 
በዓል ወይ ልምምድ ምዃኑ እዩ ዘስተምህር። 
ብቐንዱ ከኣ ኣካላውን መንፈሳውን ንጽህና፡ 
ኣብ ዕለታዊ ንጥፈታት ዝለዓለ ተራ ከም 
ዘለዎም ይሕበር። ብተወሳኺ፡ ቅሱን ኣእምሮ 
ንምውናን ጽሬት ኣገዳሲ ምዃኑ ብሰፊሑ 
ይግለጽ። 
ነዚ ምርኲስ ብምግባር፡ ኣብ ጃፓን ንጽህና 
ምስ እምነት ዝተቛረነን ናይ ነዊሕ ዓመታት 
ታሪኽ ዝሓቘፈን እዩ። ብሓፈሻ፡ ዘይንጹህ 
ወይ ዘይተዓራረየ ቤት ንኣእምሮ ዝርብሽን 
ሰላም ዝኸልእን ተባሂሉ ይእመነሉ። ብዘይካ 
እዚ፡ ጽሩይ ኣካላት፡ ንኣእምሮ ብእወታዊ 
መገዲ ሰለ ዝጸሉ፡ ጥዕናኡ ዝሓለወ ህይወት 
ንኽትመርሕ ንጽህና ማእከል ሰላምን 
ርግኣትን ምዃኑ ይሕበር።
ኣብ ርእሲ’ዚ፡ ሎሚ ኣብ ጃፓን ናብ 
ደረጃ ባህሊ ማዕቢሉ ዘሎ ንጥፈታት ጽሬት፡ 
ኣብቲ ሕብረተ-ሰብ ንኽሰርጽ ሕሉፍ ታሪኽ 
ተላባዕቲ፡ ሕማማት ዝለዓለ ጽልዋ ከምዝነበሮ 
ይንገር። ኣብታ ሃገር ኣብ በበይኑ እዋናት 
ዝተኸስቱ ዘሰንብዱ ተርእዮታት ለበዳ 
ተመሓላለፍቲ ሕማማት፡ ዝተመረዘ መግብን 
ካልእን ዘይሃስስ በሰላ ብምግዳፎም፡ እቲ ህዝቢ 
ጽሬት ኣካላቱን ኣከባቢኡን ምሕላው ኣካል 
ዕለታዊ ንጥፈታቱ ንክኸውን ዝለዓለ ተራ 
ተጻዊቶም እዮም።
ቅድሚ 30 ዓመታት፡ ጐደናታት ጃፓን 
ብዝተደርበየ ግዕዘይ-ምዕዘይ ጐሓፍ ዝተጎብአ’ዩ 
ነይሩ። ህዝቢ ዝነብረሉ ቦታታት፡ ትካላት 
ወሃብቲ ኣገልግሎትን መጓዓዝያን ጽሬቶም 
ዘይተሓለዉ ነይሮም። ድሒሩ ቁጠባ እታ 
ሃገር ክመሓየሽ ምስ ጀመረ ግን፡ መነባብሮ 
ህዝቢ ጉድኒ-ጎድኑ ምዕባለታት ብምርኣዩ፡ 
ህዝቢ ብሓድሽ መንፈስ ኣብ ኣከባብያዊ 
ጽሬት ንምትኳር ከም ዝተበገሰ ይፍለጥ። 
እቲ ከስፋሕፍሕ ዝጀመረ ንጥፈታት ጽሬት፡ 
ኣብ ኣካላውን ኣእምሮኣውን ጥዕና ኣገዳስነቱ 
እናዓዘዘ መጺኡ። ብዚያዳ ምስ ተደፍኣሉ 
ድማ፡ ዘተባብዕ ውጽኢት ክርከቦ ጀሚሩ።
ኣብ ጃፓን ህዝባዊ ኣገልግሎት ዝህቡ 
ቦታታት፡ መደበራት ባቡርን መዕረፊ 
ኣጋይሽን ብዝውንኑዎ ጽሬት ተመስኪርሎም 
እዩ። ከም ካልኦት ዓበይቲ ከተማታት ዓለምና፡ 
ኣብ ጐደናታት ከተማታት ጃፓን ዝድርበ 
ጐሓፍ ኣይትዕዘብን። ኣብ ህዝባዊ ቦታታት 
እውን እንተዀነ ብዙሕ መእከቢ ጐሓፍ 
ኣይርከብን እዩ። እቲ ምንታይ፡ ዝዀነ ሰብ 
ተጠቒሙ ክጉሕፎ ንዝደለዮ ገበር ይዅን 
መትሓዚ፡ ኣብ ክንዲ ኣብ ጐደናታት ኣብ 
ዝተዳለወ መጕሓፊ ገንኢታት ዝጉሕፎ፡ 
ንቤቱ እዩ ዝማልኦ። 
መብዛሕትኡ ህዝቢ ዓለም መሸፈኒ ኣፍን 
ኣፍንጫን (ማስክ) ክወድይ ዝጀመረ፡ ተላባዒ 
ሕማም ኮሮና ቫይረስ ድሕሪ ምኽሳቱ እዩ። 
ሎሚ ተርእዮ እቲ ሕማም ክቕንስ እኳ 
እንተኸኣለ፡ ሰባት ጥቕሚ መሸፈኒ ኣፍን 
ኣፍንጫን ብግቡእ ክርድኡ ብምኽኣሎም፡ 
ብዘይካ ኣብ ህዝባዊ ቦታታት ኣብ ኵሉ 
ዕለታዊ ምንቅስቓሶም እውን ክጥቀምሉ 
ንዕዘብ ኣሎና። እንተዀነ፡ ጃፓናውያን 
ካብ ቅድሚ ነዊሕ ዓመታት ኣትሒዞም 
ማስክ ወድዮም ክንቀሳቐሱ፡ ኣብ መሳዅቲ 
ቴለቪዥን ይዀን ካልእ ኣጋጣሚታት 
ተዓዚብና ንኸውን። 
እዞም ምስ ንጽህና ጥቡቕ ዝምድና 
ዘለዎም ሕብረተ-ሰብ፡ ካብ ቅድሚ ነዊሕ 
እዋን ኣትሒዞም፡ ሕማም ከጋጥሞም እንከሎ 
እቲ ቫይረስ ወይ ባክተርያ ንኸየስፋሕፍሕን 
ንኻልእ ሰብ ንኸይልክሙን ብምባል መሸፈኒ 
ኣፍን ኣፍንጫን ምውዳይ የዘውትሩ። 
ብተወሳኺ፡ እቶም ሕማም ዘመሓላለፉ 
ታህዋስያን ንኸይለግብዎም፡ ካብ ብከላ 
ኣየር ንምክልኻል ኢሎም’ውን ማስክ ናይ 
ምውዳይ ባህሊ ከምዝጸንሖም ይንገረሎም። 
ስለዚ፡ ህዝቢ ጃፓን ጥዕናኡን ጥዕና ከባቢኡን 
ኣብ ምሕላው ዘጥረዮ ንቕሓት ዘደንቕ እዩ 
ክበሃል ይከኣል።
ጽሬት፡ ኣካል ዕለታዊ መነባብሮ ህዝቢ 
ጃፓን ብምዃኑ፡ ኲሉ ዜጋ እታ ሃገር 
ብቐረባ ንዝጥቀመሉ ቦታ ይዅን ንብረት 
ተገዲሱ እዩ ዘንጽሆ። ኣብታ ሃገር ዝነብሩ 
ዜጋታት ካልኦት ሃገራት’ውን፡ ነቲ ልምዲ 
ክኽተልዎን ከተግብርዎን ኣይጽገሙን 
እዮም። ምስ ንጽህና ዝተሓሓዙ ኣብ ካልእ 
ከባቢታት ዓለም ዝዝውተሩ፡ ኣብ ጃፓን ግን 
ከም ነውሪ ዝቝጸሩ ብዙሓት ንጥፈታት 
ኣለዉ። 
ጃፓናያውያን ተማሃሮ መምሃሪ ክፍሎም፡ 
ኮርደር፡ መዳያይቦን መሳኹቲን ቀጽሪ 
ኣብያተ-ትምህርቶምን ካልእ ቦታታትን፡ 
ዕለታዊ ብግቡእ የጽርዩ። ብዘይካ ተማሃሮ 
መባእታ ደረጃ፡ ካልኦት ተማሃሮ እታ ሃገር 
ነቲ ዝጥቀምሉ ዓይኒ-ምድሪ ከይተረፈ 
በብተራ የጽርዩ። ኣብ እዋን ምሳሕ፡ መግቢ 
ብተራ ዘቕርቡን ድሕሪ ምምጋብ ዘጽርዩን 
ጉጅለታት ብኣጋኡ እናተመደቡ ብትግሃት 
ይዓይዩ።
ብተወሳኺ፡ ተመሃሮ ካብ ቤቶም ወድዮሞ 
ዝመጹ ሳእኒ፡ ኣብ መምሃሪ ክፍሎም 
ለቢሶም ኣይመሃሩን እዮም። በዚ ምኽንያት፡ 
ንጽህናኡ ዝተሓለወ ቅያር ሳእኒ ግድን 
ኣብ ቤት-ትምህርቶም ሰለ ዘቐምጡ፡ ንዕኡ 
ለቢሶም ይመሃሩ። እዚ ዕለታዊ ተግባር ንጋሻ 
እንተዘይኰኑ፡ ነቶም ተማሃሮ ንቡርን ኣካል 
ዕለታዊ ንጥፈታቶምን እዩ። ኣብ ግዳም 
ሊብስካዮ ዝወዓልካ ሳእኒ፡ ኣብ ውሽጢ ቤት 
ዘይምእታው ኣብ ኣብያተ-ትምህርቲ ጥራይ 
ዘይኰነ፡ ኣብ ነፍሲ-ወከፍ ቤት ዝትግበር 
ልምዲ እዩ።  
እቲ ኣብ ኣብያተ-ትምህርቲ ዝካየድ 
ንጥፈታት ጽሬት፡ እንተላይ ብሓገዝ 
መምሃራን እዩ ዝሰላሰል። መምህራን 
መምርሒ ይህቡን ሓቢሮም ምስ ተማሃሮ 
ንጽህና ከባቢኦም ይሕልዉን። እቲ ንጥፈት 
ግዴታ ወይ ሓላፍነት ሰለዘለካ ጥራይ 
ዝሰላሰል ኣይኰነን። እቲ ዕማም፡ ኣገልግሎት 
ንዝህበካ ዘሎ ትካል ኣኽብሮትካ እትገልጸሉ 
መገዲ እዩ።
ብዘይካ’ዚ፡ ተመሃሮ ካብ ቀጽሪ ቤት-
ትምህርቲ ወጻኢ ናብ ካልእ ቦታታት ምስ 
ዝጓዓዙ ወይ ዝገሹ፡ ነቲ ዝተገልገልሉ ቦታ 
ከየጽረይዎ ኣይምለሱን። ስለዚ፡ ካብ እዋን 
ቁልዕነት ዝጅመር ልምዲ ጽሬት፡ ከም ባህሊ 
ዓዂኹ፡ ነቲ እትሰርሓሉ ትካል ይዅን 
መንበሪ ስፍራ፡ ንጽህናኡ ብምሕላው 
ኣኽብሮትካን ተገዳስነትካን ብግብሪ 
እትገልጸሉ ንጥፈት እዩ።
ካብ መባእታ ክሳብ ካልኣይ ደረጃ 
ንዘለዉ ተማሃሮ፡ መዓልታዊ ኣብ ንጥፈታት 
ጽሬት ምስታፍ ኣካል ዕለታዊ መደባት 
ኣብያተ-ትምህርቲ እዩ። ኣብ ቤቶም’ውን 
እንተዀነ፡ ኣብ ንጥፈታት ንጽህና ንኽሳተፉ 
ብወለዶም እናተዀስኮሱ ይዓብዩ። ቈልዑ 
ገና ከይዓዀኹ በዚ ባህሊ ተዀስኲሶም 
ሰለ ዝዓብዩ፡ ብዛዕባ’ቲ ካብ ዉልቀ-መረበት 
ጀሚሩ ክሳብ ብሃገር ደረጃ ዝቕጽል 
ንጥፈታት ጽሬት ንቕሓቶም እንዓሞቐ 
ይመጽእ።   
ጃፓናውያን ካብ ህጻንነቶም ኣትሒዙ 
ምስኦም ዝዓዀኸ ባህሊ ጽሬት፡ ንሓዋሩ ኣብ 
ውሽጦም ከም ዝሰረጸ ኣብ ዝተፈላለየ እዋን 
መስኪሮም እዮም። ንኣብነት፡ ኣብ 2014ን 
2018 ኣብ ብራዚልን ሩስያን ዝተኣንገደ 
ዋንጫ ኲዕሶ እግሪ ዓለም፡ ሃገራዊት ጋንታ 
ጃፓን ግጥም ድሕሪ ምክያዳ፡ ኣብቲ 
ዝተጻወተትሉ ስታድዩም ንዝተደርበየ ጐሓፍ 
ብምጽራይ፡ ኣቓልቦ ዓለም ክትስሕብ ክኢላ 
ነይራ። ብዘይካ’ዚ፡ ነቲ ዝተገልገለትሉ ክፍሊ 
መቐየሪ ክዳን ኣጽፊፋ ከም ዝተሰናበተት 
ይንገር። 
ጃፓናውያን፡ ኣብ ኣህጉራዊ መድረኻት 
ተሳቲፎም ጽባቐ ውሽጢ ቤቶም ንዓለም 
ዘንጸባረቕሉ ኣጋጣሚታት ብዙሕ እዩ። 
ኣብታ ሃገር ዝእንገዱ ዓበይቲ ፌስቲቫላት፡ 
ተሳተፍቲ ንዝተጠቕምሉ ኣቕሓ ክሳብ 
መጕሓፊ ገንኢ ዝረኽብሉ፡ ሒዞሞ ከም 
ዝንቐሳቀሱ ይፍለጥ።    
ከተማታት እታ ሃገር ብዘይካ’ቲ ጎሊሑ 
ዝረአ ብልዑል ሰነ-ምግባር ዝተሰነየ ባህሊ 
ጽሬት፡ ብዙሕ ረበሻ ዘይረኣየለን፡ ጸጥታ 
ዝሰፈነንን እየን። ብፍላይ ህዝባዊ ኣገልግሎት 
ኣብ ዝህብ ቦታታት፡ መዕርፎታት ነፈርቲ፡ 
መደበራት ባቡርን ኣውቶቡስን ብዙሕ 
ዘናውጽ ድምጺ ህዝቢ ኣይስምዓሎምን 
እዩ። ወላ’ውን ኣብ ካፈተርያታትን ኣብያተ-
መግብን፡ ጃፓናውያን ድምጾም ኣበሪኾም 
ከዕልሉ ኣይስምዑን እዮም።  
ጃፓን ብናይ ዕድመ ሰብ-ጸጋ እውን 
እትልለ ሃገር እያ። ሓደ ዘመን (100 ዓመትን 
ልዕሊኡን) ዘቑጸሩ ብርክት ዝበሉ ሽማግለታት 
ኣብ ብዙሕ ከባቢታት እታ ሃገር ይርከቡ። 
እቶም ናይ ዕድመ ሰብ-ጸጋ ህርኲታትን 
ንገዛእ-ርእሶም ብግቡእ ዝኣልዩን እዮም። 
እቶም ዝሸምገሉ ሰባት፡  ምስ ጥዕናኦም ዝሳነን 
ዝሰማማዕን መግቢ ብቐጻሊ የዘውትሩ።
ኣብ ሕብረተ-ሰብ ጃፓን፡ ንጽህና ኣከባቢ 
ንምሕላው ዘገልግሉ ፍርያት ማዕረ እቶም 
ካልኦት ሃለኽቲ ነገራት ብልዑል ቍጽሪ 
ኣብ መዓላ ይውዕሉ። ኣብ ኣብያተ-መሽጣ 
ድማ ብዓይነቶምን ትሕዝቶኦምን ዝተፈላለዩ 
ፍርያት ተደርዲሮም ይረኣዩ። ካልእ፡ 
ንዳግመ-ምምስራሕ ዘገልግሉ ኣብ ጥቕሚ 
ዝወዓሉ ዝተፈላለዩ ኣቕሑ ኣብ ሓደ መእከቢ 
እዮም ዝቕመጡ። ከከም ኣድላይነቶም ከኣ 
ብኣገባብ በብዓይነቶም እናተፈለዩ ናብቲ 
ዝምስርሕሉ ቦታ ይለኣኹ።
ኣብታ ሃገር ብዝሰላሰል ንጽህና ኣከባቢ 
ናይ ምሕላው ንጥፈታት፡ ጃፓን መስሕብ 
በጻሕቲ ክትከውን ሓጊዙ እዩ። ካብ ዝተፈላለየ 
ኲርናዓት ዓለም፡ ብቐሊሉ ዘይርከብ ጽሬቱ 
ዝሓለወ ኣከባቢ ንምዕዛብን ንምስትምቓርን 
ናብ ጃፓን ዝውሕዙ በጻሕቲ ብዙሓት 
እዮም። እቲ ብመገዲ ቱሪዝም ዝኽዕበት 
ኣታዊታት፡ ኣብ ምድንፋዕ ቁጠባ ጃፓን 
ዝህልዎ ተራ ብቐሊል ዝግመት ኣይኰነን።  
እዛ ሰናይ ኣብነት ናይ ንጽህ ኣከባቢ ኰይና 
እትቕጽል ዘላ ኤስያዊት ሃገር፡ ብደረቕን 
ፈሳሲን ጐሓፍ ንዝጋዕዘያ ካልኦት ሃገራት 
ኣርኣያ ክትከውን ትኽእል እያ። ህዝቢ 
ጃፓን ጽሬት ከባቢኡ ንምሕላው ዝኽተሎ 
ሜላን ኣገባብን ከም መወከሲ ተጠቒምካ፡ 
ንጽሬት ከባቢኻ ቀዳምነት ብዝህብ ሰነ-
ምግባር ዝተዀስኰሰ ዜጋ ምህናጽ ኣገዳሲ 
እዩ።

*
ዳህላክ ነጋሲ

ሓሳባት ውጻእ! 
ቅድሚ ገለ እዋን ብገለ ኣጋጣሚ 
ካብ ከተማ ወጻኢ ስራሕ ስለ ዝነበረኒ 
ናብ ን/ዞባ ሰገነይቲ ተዛዊረ ነይረ። 
ናብራ ገጠር ምስ ናብራ ከተማ 
ኣወዳዲርካ ምስ ስነ-ህይወታዊ 
ብዙሕነት ብዝሕ ዝበለ ምትእስሳር 
ስለዘለዎ ሓለፋ ካልኦት መዓልታት 
ናብቲ ባህርያዊ ኣከባቢ ትዕዝብተይ 
ክሰድድ ኣይደንጎኹን። ትዕዝብተይ 
ኣብ ሓንቲ ዓባይ ዳዕሮ ንዝነበረት 
ሰፈር ናይ ሓንቲ ስድራቤት ዑፍ 
እዩ። ኣብኣ ሓንቲ ንህይወት ኣዕዋፍ 
ውልዶ ዝኾነት ዑፍ እትገብሮ 
ዝነበረት ጻዕሪ ነይሩ። እዛ ውልዶ 
ዑፍ፤ ምንፋር፡ ምምእራርን ካልእ ናይ 
ተፈጥሮ መስርሓትን ገና ብሕጂ’ያ 
ክትላመድ። እታ ንኣቓልቦይ 
ዝሰሓበት ኣጋጣሚ እምበኣር ምንፋር 
ንምልማድ እትገብሮ ዝነበረት 
ጻዕርን ካብ ምንቅስቓሳታ ዝዕዘቦ 
ዝነበርኩ ስምዒታትን እዩ። ኣብታ 
ዝጫጭሓትላን ንገለ መዓልታት 
ድማ ኣብ ትሕቲ ምንክብኻብ ናይ 
ወላዲታ ዝማመቘትላን ሰፈር እያ 
ነይራ። ግደ ሓቂ ኣዚዩ ጥዑምን 
ምቹእን ጽላል እዩ። ሕጂ ግና 
ካብኡ ወጺኣ ክትነፍር ትብገስ። 
እንተኾነ ኣንቈልቊላ ናብ ታሕቲ 
ጠመተት እሞ፡ እንተስ እቲ ዝረኣየቶ 
ኣፍሪሕዋ እንተስ ጣዕሚ እቲ ቦታ 
መሲጥዋ ናብቲ ውሽጢ ሰፈራ 
ተመልሰት። ንገለ ሰዓታት ስቕ ኢለ 
ትዕዝብተይ ቀጸልኩ። እታ ዑፍ 
ግና ኣብ ሕቝፊ ናይታ ማሙቝ 
ሰፈር መሊሳ ደኣ ደቀሰት። እዚ 
ኹሉ ክኸውን ከሎ እቶም ካልኦት 
ኣሕዋታ ገለ ብድፍረት ፈቲኖም፡ 
ነቲ ናይ ምንፋር ፈተነ ሓሊፎሞ 
ተዓዊቶም፣ ገለ ኸኣ ጸጸኒሖም 
ፈተነኦም የካይዱ። ኣዲኦም ከኣ 
ትከታተሎም ነበረት። 
ከም መንእሰያት ካብዚ ባህርያዊ 
ዝኾነ መስርሕ ብዙሕ ነገራት 
ክንመሃር ንኽእል እኳ እንተ ዄንና፡ 
እቲ ቀንዲ ኣተኵሮ ሂብና እንዛረበሉ 
ግና  ካብ ጥጡሕ ዞና (comfort 
zone) ንምውጻእ ዝግበር ጻዕርታትን 
እዩ። ናይ ጥጡሕ ዞና (comfort 
zone) ክንብል እንከለና ሓሳባዊ 
ዞና ወይ ኩነተ-ኣእምሮ ኮይኑ 
ውሽጣዊ ሰብና ኣብዚ ውሽጢ 
እዚ ዞና ምስ ዝህሉ ካብቲ ናብ 
ሕልምታትና ዝወስዱና ጻዕርታት 
ደው ንብል ማለት እዩ። እዚ ማለት 
ከኣ ኣብ ኣእምሮናን መንፈስናን 
ናይ ጥጡሕነት ኩነታት ይፈጥር። 
ምፍጣር ናይዚ ኩነት ነቶም 
ክትወስዶም ዘለካ ስጉምትታት፡ 
ውሳነታትን ጻዕርታትን ከም ዘቋርጽ 
ወይ ከኣ ከም ዝድስክል ትገብሮም። 
ሓደ ሰብ ክቱር ድሌት ናይ 
ምኽሻን መግቢ ይህልዎ፣ “እደሊ 
እየ፡” ስለ ዝበለ ጥራይ ግን ንፉዕ 
ከሻኒ ክኸውን ኣይክእልን። ስለዚ 
ንዕኡ ዘድሊ ስልጠና ክወስድ፡ 
ቀጻሊ መግቢ ክኽሽንን ሓድሽ 
ኣሰራርሓ ክርእን ኣለዎ። ነዞም 
ነገራት ይትግብሮም እንተ ድኣ 
ሃሊዩ ካብ ጥጡሕ ዞና ወጺኡ 
ኣሎ ንብሎ። ብኣንጻሩ ኩሉ እንተ 
ዘይገበሮ ወይ ገለ ካብአን ጥራይ 
ምስ ዝገብር ከኣ ኣብታ ዞና ኣሎ 
ንብሎ። ብሓጺሩ ሓደ መንእሰይ 
ንሕልምታቱ ንምትግባር ወይ ዕዉት 
መንእሰይ ንክኸውን ጻዕርታት ኣብ 
ምክያድ ዘይርከብ እንተ ድኣ ኾይኑ 
ኣብ ጥጡሕ ዞና ኣሎ ማለት እዩ። 
ካብዚ እንዕዘቦ ኸኣ እዚ ዞና ምቾት 
ኩነታት እናኣርኣየ፡ ናብቲ ቀንዲ 
ዓወት ንኸይትበጽሕ፡ ካብኡ ከም 
ዘይትወጽእ ይገብር። በዚ መሰረት 
ነዚ ከሻኒ ክኸውን ዝደሊ መንእሰይ 
ኣብ ኣእምሮኡ ዝሓስቦ ወይ ዝሓለሞ 
ኣብ ክንዲ ምልምማድ፡ ክድቅስ ወይ 
ኵዕሶ እግሪ ንኽርኢ ይቐሎ፣ ወይ 
ጓል ኣንስተይቲ ምስ እትኸውን ከኣ 
ክትመላኻዕ ወይ ከተዕርፍ ትደሊ። 
ኣብዚ ዞና ምህላውካ ዝነግሩኻ 
ምልክታት ከኣ ምስልቻው፡ 
ቀልቲፍካ ተስፋ ምቝራጽ፡ ዝኾነ 
ስጉምትታት ዘይምውሳድ፡ ክትፈልጥ 
ዘይምድላይ፡ ዘውጻእካዮም መደባት 
ዘይምትግባርን ክኾኑ ይኽእሉ። ነዞም 
ነጥብታት ኣቶኲርና ምስ እናዕዘቦም 
ኩሎም ናብቲ ድስኩል ዓይነት ናብራ 
ይመርሑና። እዚ ማለት፡ ለውጢ 
ዘይብሉን ዘይዓብን ህይወት ማለት 
እዩ። ስለዚ እዚ ጥጡሕ ዞና፡ ዘይከም 
ሽሙ ጥዑም እናመሰለ ዘዕኑን 
ዘበላሹን እዩ እሞ ካብዚ ምጥንቃቕ 
የድሊ። ሓለፋ ኣብ ካልእ ዕድመ 
ዘለዉ ሰባት፡ እዚ ዞና ንመንእሰይ 
የጥቅዕ፣ ዕድመ መንእሰይ ብብዙሕ 
ዕድላትን ውሳነታትን ዝተኸበበ ስለ 
ዝኾነ። ሓደ መንእሰይ፡ ይፍለጦ 
ኣይፍለጦ፡ ኣብዚ ዞና እንተ ጸኒሑ 
ብዙሕ ወርቃዊ ዕድላት ክኸስር 
እዩ። ስለዚ ካብዚ ዞና ንምውጻእ ነቲ 
እትደልዮ ብንጹር ድሕሪ ምፍላጥ፡ 
መደባት ምሕንጻጽ፣ ነቲ ዝሓንጸጽካዮ 
ኸኣ ብግዴታ ክትገብሮም ከም ዘለካ 
ጻዕርታት ምክያድ፣ ዝተፈላለዩ ናብ 
ሕልምታትካ ከብጽሑኻ ዝኽእሉ 
ጻዕርታት ምክያድ፣ ቀጻልነት ናይቲ
ጻዕሪ ከኣ ምርግጋጹ የድሊ።
መንእሰይ ዕዉት ህይወት ክመርሕ 
ወትሩ ምስ ደለየ እዩ። እንተኾነ 
ከምኡ ዝገብሩ ውሑዳት እዩም። 
እዚ ኸኣ ካብቲ ዞና ብምውጻእ 
ክገብርዎ ዘለዎም ስለ ዝገበሩ እዩ። 
ልክዕ ከምታ ጭሩ፡ ጣዕሚ ናይቲ 
ዞና ደሊኻ ወይ ካብኡ ምስ ወጻእካ 
ዘሎ ስጉምትኻ ኣፍሪሕካ ስቕ 
ምስ እትብል፡ ሕልምታትካ ሕልሚ 
ኮይኖም ይተርፉ። ፍርሕታትካ 
ኸኣ ፍርሒ ኮይኖም ከይሰዓርካዮም 
ትነብር። እታ ጭሩ ንሽዑ ጥዒምዋ 
እኳ እንተ ኾነ፡ ኣብ መወዳእትኡስ 
ድሕሪ ሰባ ድኽምቲ ኮይና ተሪፋ። 
ስለዚ ነዚ ንምውጋድ ዝኾነ መንእሰይ 
ኣበየናይ ኩነታት ከም ዘሎ ፈሊጡ 
ስጉምቲ ክወስድ ይግባእ።
እሞ ሸባብ እስከ ሕጂ ኣብ ዘለኻዮ 
ናብ ውሽጥኻ ምልስ በል እሞ፡ 
ውሽጣዊ ሰብካ ደስኪሉዶ ኣሎ ወላስ 
ተበራቢሩ? ዝኾነ ኣብ ውሽጥኻ ከም 
ዝተደጎለ ሓዊ ኮይኑ ዝስምዓካ እሞ 
ክትገብሮ ትደልዮ ነገር ኣሎዶ? 
ብዛዕብኡኸ እንታይ ጌርካ? ነቲ 
ዝመጽኣካ ፈሪሕካ ወይ ጻዕሪ ጸሊእካ 
ስቕ ምባል ይሓይሽዶ ወላስ…? 
ዕዉት መንእሰይ ክትከውን፡ 
ሕልምታትካ ናብ ጋህዲ፡ ፍርሕታትካ 
ድማ ከም ደበና ፋሕ ክብሉ መታን 
ሎሚ ምትሳእን ምብርባርን የድሊ። 
ቀጻልነት ዘለዎ ክኸውን ድማ 
ምዃን ይሓትት። ስለዚ ሸባብ 
ኣለኻዶ?  ኣብ ጥጡሕ ዞናዶ ኣለኻ 
ወላስ ወጺእካ? እንተ’ለኻ ይኣኽለካ 
ውጻእ! እንተወጺእካ ድማ እጆካ 
በርትዕ፣ ቀጽሎ ድማ። ምዕራፍ 
ወይ ምድቃስ ኣይኮነን ተጸሊኡ፣ 
ምድስካል እምበር!

*
ሻሮን ኣሸናፊ

ሓሳባት፥  ጌጋ ከም ዝበለጸ መምህር
ኣብዚ ዕድመይ፡ ገና መንእሰይ ዋላ 
ደኣ ይሃሉ፡ ካብ ሸታሕታሕ ዘብለኒ 
ጎቦ ቈልዑ እናጐየዩ ክወርዱ እንከለው 
ብፍርሒ ከብደይ’የ ዝሓቍፍ። ኣብ 
መገደይ፡ ዋላ ናይ ጸወታ፤ ክቃለሱ፡ 
እምኒ ክዳራበዩ፡ ክጻረፉ እንከለው፡ 
... ኮታ ግብሮም ዝበለ’ዩ ዘገርመኒ። 
ዘይምፍርሖም ወይ ዘይምጥንቃቖም 
አሕስበኒ። ሻቡ ንዘረባ ዓርከይ’የ 
ዝዝክር፣ “ኣንታ ንስኻ በዚኦም 
ትግረም ኣለኻ፣ ኣነ ኸኣ ቈልዓ 
እንከለኻ ዘኪረስ ምግራምካ የገርመኒ 
ኣሎ።” ሓቁ፣ ካብቲ ናይቶም ኣብ 
ቅድሚ ዓይነይ ዝርእዮም ቈልዑ 
ዝገድድ ድፍረት ይነብረኒ’ዩ። እቲ 
ዝተነቘትሉ ጎቦ፡ ተነቝትናሉ ኢና፡ 
ግና ኣይተደፋእናን፣ ኣያታትናን 
ኣቦታትናን ግን፡ ከምዚ ሕጂ ኣነ 
ዝዀኖ፡ ከብዶም ይሓቝፉልና 
ይነብሩ።ቈልዑ፡ ዘይንቡር ኢለ ዝሓስቦ 
ግብሪ ክገብሩ ክርኢ እንከለኹ፡ ኣፈይ 
ክኸፍት ክብል እዛ ዘረባ ዓርከይ ስለ 
እትዝከረኒ፡ ዓመታት ተመሊሰ’የ 
ምስ ነብሰይ ከወዳድሮ ዝፍትን። 
ዕድመ ቍልዕነት፡ ኵሉ ክትፍትንን 
ክትድህስስን’ዩ ዝንውንወካ። ኣብዚ 
ዕድመይ ነዚ ንውናወ ዘሎዎም 
ቈልዑ እንክርኢ ክቐንእ ጀሚረ 
ኣለኹ።
ከምቲ ነቶም ቈልዑ ያዕ ክብሎም 
ኣፈይ ዝኸፍት፡ ያዕ ክብሉኒ 
ዘይማትኡ ኣያታት ኣሎዉኒ። ሰብ 
ሰንሰለት እዩ፣ ከምቲ ኣነ ንትሕተይ፡ 
ልዕለይ ከኣ ንዓይ።
ኣብ ስርሐይ “ከመይ ዝበሉዎም 
እዮም፡” እናበለ፡ እናኣሕፈሸ ሞዅ 
ዘበለኒ ሰብኣይ ኣሎ። ኵሉ ነገር 
ባዕሉ ክገብሮ ይደሊ ብምዃኑ 
ብዙሕ ኣይሕዘሉን፣ ንዅሉ ኣነ 
ዝገብሮ ግን ጌጋ’ዩ ዘናድየሉ። 
ኰርኲሩ ኰርኲሩ’ውን ኣይስእንን። 
ንነፍሲ-ወከፍ ስርሐይ “ከምዚኣዶ 
ክገብራ፧” ኢለ ከይሓተትኩዎ 
ዝሰርሖ ኣይብርሆን። ኣነ ኸኣ 
ሓንሳእ እንተ ርእየ ባዕለይ ክገብር 
ጸደፍደፍ በሃላይ እየ።
ኣብ ዕድመ መንእሰይ መቸም 
ከምቲ ዝዀነ ሰብ ዝግምቶ፡ እዚ 
ዘይብሃል ጸዓት ዝርከቦ ዕድመ’ዩ። 
ብርቱዕ ጸዓት ከኣ ግበር ግበር ዝብል 
ነውናዊ ድርኺት ይፈጥር። ከምቲ 
ቈልዓ ክፍትንን ክድህስስን ዝደሊ፡ 
መንእሰይ እውን ክገብርን ከፍሪን’ዩ 
ዝደሊ። ምድህሳስን ምፍታንን 
ንቘልዓ ፍልጠትን ንቕሓትን የግዝሞ፣ 
ምግባርን ምፍራይን ንመእሰይ ከኣ 
ውጽኢታውነት፡ ብቕዓትን ክእለትን 
የግዝሞ። ቈልዓ፡ ሓዊ ከይሓዘ 
ተንድድ ምዃና ክፈልጥ የጸግሞ፣ 
መንእሰይ ከኣ ከይዓየየ ክምሃር፡ 
ክምኰርን ክልውጥን ኣይክእል።
ዝሰርሕ ኸኣ’ዩ ዝጋገ። ከይትጋገ 
ፈሪሕካ፡ ከይዓየኻ ኣይንበርን። ጌጋና 
መልክዕና እዩ። ጌጋ መልክዕ ኵሉ 
ሰብ ዋላ ደኣ ይዅን፣ ኣውራ ግን 
መልክዕ መንእሰይ እዩ። “ኣነ እዚ 
ሞያ ካባኹም ይንእስ ከለኹ’የ 
ኣጥሪየዮ፡” ይብለኒ እዚ መሳርሕተይ 
ሰብኣይ። መንእሰይ እንከሎ ሞያ 
ዓጢቑ። ግና ኣብቲ ዕድመ እቲ 
ብዝገብሮም ዝነበረ ጌጋታት’ዩ ነዚ 
ሎሚ ዳርጋ ብፍጹምነት ክብሃል 
ዝከኣል ደረጃ ዝዓየሉ ዘሎ። 
ከይተጋገኻ ዝብጻሕ ብቕዓት የለን። 
ዕብየት ድምር ዓወትካን ጌጋኻን 
እዩ። ስለዚ መንእሰይ ክጋገ ነውሪ 
ኣይመስለኒን፣ ጌጋኡ ክምሃረሉን 
ሓላፍነት ክወስደሉን ግን መሰረታዊ 
እዩ።

*
ጀሚል ስዒድ

ን‘የርክበሉ’የ’ ከተወግዱዶ ትደልዩ?
“የርክበሉ እየ’’፡ “ግዜ ኣለኒ”፡ 
“ጸኒሐ ከተግብሮ እየ’’. . . ወዘተ 
ዝብሉን ካልኦትን ሓረጋት፡ ኣብ 
መዓልታዊ ሂወትና ዘጋጥሙና 
ኰይኖም፡ መደባትና ዝዘርጉን ካብ 
ዓወት ዘብኵሩናን እዮም። ነዚኣቶም 
ካብ ሂወትና ንምውጋድ ብዙሕ’ኳ 
ንጽዕር እንተዀንና፡ ዝበዝሕ ግዜስ 
ክንዕወተሎም ኣይንርአን ኢና 
ጸጸኒሕና ከነተግብሮም ኢና ንርአ። 
ስለዚ፡ እዞም ሓሳባትን ሓረጋትን ኣብ 
ምውንዛፍ እቶም ኣብ ግዜኦምን 
ሰዓቶምን ክሳለጡ ዝግብኦም ዕማማት 
ተራ ካብ ሃለዎም ክንነቕሓሎም እዩ 
ዘለና። 
ምውንዛፍ መደባት ወይ ዕማማት፡ 
ልሙድ ተርእዮ እኳ እንተዀነ፡ ኣብ 
ጽንኩር ኩነታት ግን ዘይተደልየ 
ጸቕጢ ብምፍጣር፡ ኣብ ጥዕና ደቂ-ሰብ 
ሰፍ ዘይብል ጸገም ከኸትል ይኽእል። 
እዘን ኣብ ታሕቲ ተዘርዚረን ዘለዋ 
8 ነጥብታት እምበኣር ነቲ ሕማቕ 
ልምዲ ኣብ ምቕያር ዝሕግዛና እየን። 
ነዘን ሜላታት ዝጸሓፈት ጋዜጠኛ 
ቢቢሲ ክላውዲያ ሃሞንድ ኰይና፡ 
ብቐጥታ ናብ’ቲ ኣብ ነሓሰ 2019 
ዝጸሓፈቶ ከስግረኩም፦
“ከምቲ ልሙድ ቅድሚ እዚ 
ዓንቀጽ ምጽሓፈይ ክዳውንቲ ሓጺበ፡ 
ሻሂ ሰትየ፡ መርበባት ማሕበራዊ 
ገጻት ፈቲሸ፡ ናይ ኢንተርነት 
መልእኽታተይ እውን መሊሰ። 
ክዳውንቲ ሓጺበ ድሕሪ ምውድአይ 
ከንቅጾ ናብ’ቲ ጀርዲን ብምውጻእ 
ሰጣሕክዎ። ኣብኡ ከለኹ እውን 
ነቲ ኣታኽልቲ ማይ ኣስተኽዎ። 
“እዚ ኩሉ ዘካየድክዎ ንጥፈታት 
ግን ኣገዳስነት ኣይነበሮን፣ ምኽንያቱ 
እናዘመረት እንቋቚሖኣ እተንቊሕ ዑፍ
ተፈጥሮ ዓለምና ብዙሕ ምስጢራት’ዩ 
ኣብ ከርሱ ሓቚፉ ዘሎ ክበሃልሲ፡ ሓቅነቱ 
እናወዓለ እናሓደረ’ዩ ዝበርሃልካ። 
ኣብዚ ቀረባ መዓልታ ብዝተኻየደ 
መጽናዕቲ፡ ኣብ ኣውስራልያ እትርከብ 
ብ’ዘብራ ፊንች’ እትጽዋዕ ዓሌት ዑፍ፡ 
ኩነታት ኣየር ሙቐት ኣብ ዝዀነሉ፡ 
ኣብ ልዕሊ እንቋቚሖኣ ቃና መዝሙር 
ተስምዕ’ሞ፡ እቶም እንቋቚሖኣ ድማ፡ 
ነቲ ድምጺ “ናይ ምንቋሕ ጻውዒት” 
ምዃኑ ተረዲኦም፡ ናይ ምንቋሕ 
ምዕባለኦም ከምዝቕይሩ ተመራመርቲ 
ገሊጾም። 
እቶም ተመራመርቲ፡ ፈለማ 175 
እንቋቚሖ ዘብራ ፊንች ኣብ ሓደ 
ፍሉይ ቦታ ኣኪቦም ብምቕማጥ፡ 
ብድሕሪ’ዚ ነቲ እንቋቚሖ ንኽነቚሑ 
ሓሙሽተ መዓልቲ ምስ ተረፎም፡ ኣብ 
ቴፕ ዝተመልአ ፍሉይ ‘መዝሙር’ 
ካብ ፈለማ ንዕኡ ከሳልጥ ኢለ 
ኣይተበገስኩን። ኰሊለ ኰሊለ ድማ፡ 
ናብቲ ዘንቀልክዎ እሞ ኣብ ሞንጐ 
ግን ዘቋረጽክዎ ዋኒን ምጽሓፈይ 
ምምላስን ኣብ ግዜኡ ምርካብን 
ኣይተረፈንን። ኩላትና ደቂ-ሰብ ናይ 
ምውንዛፍ ባህሪ እኳ እንተሃልወና፡ 
ቀጻሊ ምስ ዝኸውን ግን ዓቢ ጸገም 
እዩ ዘተኸትል። ብዝዀነ ናብተን 
ነጥብታት ከስግረኩም
1.ንኽትብገስ ኣብ ድሌት ጥራይ 
ዘይምምርኳስ 
ኣብ ድሌት ጥራይ ምምርኳስ ነቲ 
ክትሃርሞ ደሊኻ ዘለኻ ዕላማ ኣብ 
ምጭባጥ ሳሕቲ እዩ ዝሕግዘካ። 
ኣብ ክንዲ ኣብ ድሌታትካ ጥራይ 
ተመርኲስካ ነቶም ባህ ዘየብሉ 
መዳያት ናይቲ ዝተለምካዮ 
ንጥፈት ተዓዚብካ ትጐስዮም፡ ነቶም 
ባህ ዘየብሉ ወይ ተስፋ ዘቝርጹ 
ጕዳያት ከም ኣገደስቲ ክውገዱ 
ዘይከኣሉ ክፋል ናይ ዕላማኻ ጌርካ 
ክትወስዶም ኣለካ። ኢያን ተይለር 
ዝተባህለት በዓልቲ ሞያ ስነ-ልቦና ከም 
ዝገለጸቶ፡ “ሰባት ንድሌት ከም ዝዓበየ 
መፍትሒ ናይ ተበግሶ ጌሮም እዮም 
ዝርድእዎ። እዚ ግን ውጽኢታዊ 
ኣይኰነን። ምኽንያቱ ድሌት ሓደ 
ካብቶም ንተበግሶኻ ዕዉት ኣብ 
ምግባር ዓቢ ግደ ዘለዎም ረቛሒታት 
ደኣ ይኹን እምበር፡ እቲ ዝበለጸ 
ድርኺት ዘለዎ ሓይሊ እዩ ምባል 
ግን ኣየድፍርን እዩ” ትብል። 
2. እወታዊ ጐድንታት ናይቲ 
ተሰጋግሮ ዘለኻ ዕማም ምፍታሽ 
ሓደ ካብቲ ቀጻሊ ስራሕ ተወንዝፍ 
ዲኻ ኣይኰንካን መፍለጢ 
መንገድታት፡ ነብስኻ ምፍታሽ እዩ። 
ማለት፡ ጠንቂ ናይ’ቲ ኣብ ግዜኡ 
ንኸይሳለጥ ትገድፎ ዘለኻ ዕማም 
ውድቀት ስለ ዘስግኣካ ድዩ ኣይኰነን 
ምምርማር የድሊ። ድሕሪ’ቲ ኣብ 
ምውንዛፍ ኣተኲሩ ን15 ዓመታት 
ዝተኻየደ መጽናዕቲ፡ ሊቃውንቲ ከም 
ዘረጋገጽዎ፡ ጸገማት ናይ ምውንዛፍ 
ትህኪት ወይ ድኹም ናይ ግዜ 
ምሕደራ ጥራይ ኣይኰነን፣ እኳ ደኣ 
ስሚዕታትካ ናይ ምቁጽጻር ጸገማት 
እውን የጠቓልል ምዃኑ ተገሊጹ 
እዩ። ውድቀት ዘፍርሓካ እንተድኣ 
ኰይኑ፡ ነዞም ባህ ዘየብሉ ስምዒታት 
ንምግታእ ነቲ ንጥፈት ናብ ካልእ 
ግዜ ንምስግጋር ምስምስ ትደሊ። 
እዚ ንግዜኡ ዕረፍቲ ክህበካ ይኽእል 
ይኸውን፣ እቲ ብድሆ ግን ግዳይ 
ናይ’ዚ ሓሸውየ ምስ ትኸውን እዩ። 
ሰሪ ምድንጓይካ ዘኸተሎ ሕጽረት ግዜ፡ 
ዘበገስካዮ ስራሕ ብጽፈት ኣይዛዘምን፣ 
ሓደገኛነት ናይ ውድቀትካ ይዛይድ፣ 
ከምኡ’ውን ንዝያዳ ጭንቀት 
ትቃላዕ። እምበኣርከስ ምስ’ዞም 
ስምዒታት ምግጣም እወታዊ 
ጐድንታት ናይ’ቲ ዘበገስካዮ ዕማም 
ንኽትድህስስ ይሕግዘካ። 
3. ኣቐዲምካ ምምዳብ3. ኣቐዲምካ ምምዳብ
ሓደ ፈተነ፡ ነቲ ዘበገስካዮ ዕማም 
ቀጻሊ ከተወንዝፎ ዘተባብዓካ ምዃኑ 
እንተ ተረዲኡካ፡ “እንተ-ደኣ’’ 
ዝብል ስነ-ልቦናዊ ሜላ ከተተግብር 
ወይ ክትርዕም ይግባእ። እዚ ስነልቦናዊ ስነ-ሓሳብ እዚ፡ ሓደ ፈተነ 
ኣብ ዘጋጥመካ እዋን ብተወሳኺ 
እተውጽኦ መደብ እዩ። ንኣብነት፡ ገለ 
ሰብ ኣብ ናይ ቀዳመ ሰንበት ግዜኻ 
ንሻሂ ምስ ዝዕድመካ እሞ ናይ 
መጽናዕቲ መደብ ከኣ ምስ ዝህልወካ፡ 
እቲ ዕድመ ናብ ምሸት ክዀነልካ 
ምውሳን እዩ። 
4. መጠን እተህልዀ ጻዕሪ ምጕዳል
ንኽትብገስ፡ ነገራት ኣቕሊልካ 
ምጥማቶም የድልየካ እዩ። እዚ ማለት 
ከተሳልጦም ወጢንካ ዘለኻ ዕማማት 
በቲ ዝፈዀሰ ሸነዀም ምጅማር 
ማለት እዩ። ንኣብነት፡ ንግሆ ተንሲእካ 
ዝሳለጡ ናይ ወረቓቕቲ ስራሕ ምስ 
ዝህልዉኻ፡ ነቶም ንጽባሒቱ ተንሲእካ 
ክትጥቀመሎም ሓሲብካ ዘለኻ 
ወረቓቕቲ ኣብ ጣውላኻ 
ኣቐሚጥካዮም ሕደር፣ 
ትቕጽል መዓልቲ በቲ 
ዝመደብካዮ ስራሕ ኣሃዱ 
ኢልካ ክትፍልማ ኢኻ። 
ከምዚ ምግባር ንእተህልዀ 
ጻዕሪ ከተጉድል ይሕግዘካ።
5. ንነብስኻ ነባሪ ሓጐስ 
ምፍጣር ምፍጣር 
መደባት ምውንዛፍ፡ 
ነብስኻ ናይ ምትዕሽሻው 
ሰሓቢ ባህሪ ኣለዎ። 
ምኽንያቱ ዝዀነ ንጥፈት 
ኣብ እተሰጋግረሉ ግዜ፣ ብቕጽበት 
ህድኣት ዘለዎም ኣሉታውያን 
ስምዒታት ኢኻ ትግንዘብ። 
ብካይትሊን ዉለይ ዝተባህለ 
ኣመሪካዊ ተመራማሪ ዝተኻየደ 
ሓድሽ መጽናዕቲ ከም ዘመልክቶ 
ከምቲ ትጽቢት ዝንበረሉ፡ ቅጽበታዊ 
ዓስቢ ዘለዎም ዕማማት ካብቶም ኣብ 
ዝተናወሐ ግዜ ትረኽቦም ዝያዳ 
ንደቂ-ሰብ ናይ ምቕስቃስ ባህሪ 
ኣለዎም። ስለዚ ኣብ ክንዲ በዞም 
ግዝያውያን ዝዀኑ ኣሉታውያን 
ስምዒታት ዘይነባሪ ሩፍታ ትረክብ፡ 
ተጸሚምካ ንቐጻሊ ከበርትዑኻ 
ዝኽእሉ፡ ነባሪ ሓጐስ ዝፈጥሩልካ 
ንጥፈታት ምስራዕን ኣብ ግዜኦም 
ምጽፋፍን ይምረጽ። 
6. ብዛዕባ ነብስኻ ክውንነታዊ 
ኣጠማምታ ምሕያልኣጠማምታ ምሕያል  
መብዛሕትና ደቂ-ሰብ ኣብ መጻኢ 
ዘገላብጥ ግዜ ክህልወና ምዃኑ 
ኢና ንኣምን። ኣብ መጻኢ ዝያዳ 
ዝተወደበ ኣካይዳን፡ ህርኩታትን፡ 
ዘሳለጥናዮም ነገራት እውን ኢንታ 
ዘይርከቦም ከም ዝዀኑ ኢና ተስፋ 
ነሕድር። ስለ ዝዀነ ድማ ኢና 
ንሓደ ንጥፈት መጠን ክወስዶ 
ዝኽእል ግዜ ኣዝዩ ትሑት ዝዀነ 
ግምት ንህቦ። እዚ ግን ኣብ ባይታ 
ናይ ምውዓል ተኽእሎኡ ትሑት 
እዩ፡ ‘ፍሹል ውጥን’ እናተባህለ 
ድማ ይጽዋዕ። ስለዚ፡ ነዚ ሰንኮፍ 
ዓይነት ኣካይዳ ኣወጊድና፡ ንነብስና 
ብኽውንነት ዝተዓብለለ ኣጠማምታ 
ዘለዋ ኣካል ጌርና ምህናጻ የድልየና። 
እንተዘይኰይኑ ነብስና ግዳይ ጓህን 
መጠኑ ዝሓለፎ ምውንዛፍ መደባትን 
ኰይና እያ ትተርፍ። 
7. ሓላዪ ነብስኻ ምዃን 
ዕማማት፡ መደባት ወይ ንጥፈታት 
ናይ ምውንዛፍ ልምዲ ዘለዎም 
ሰባት ኣብ ነብ-ሰሓልዮት ትሑት 
ገምጋም ከምዘመዝግቡ እዩ ዝንገር። 
ምኽንያቱ ኣብ ክንዲ፡ ነቲ ሓንሳብ 
ምስ ተመጠወሎም ዘይድገም ግዜ፡ 
ኣብ ዘርብሑን ዝያዳ ብልሒ ኣብ 
ክውስኹሎምን ዝኽእሉ ንጥፈታት 
ዘውዕልዎ፡ ግዜኦም ኣብ ዘይተደልየን 
ኣብ ተጣዒሶም ክመልስዎ ኣብ 
ዘይክእልሉን ነገራት እዮም ዘዋፍሩ። 
እንተዀነ፡ ግዜ ወርቂ ካብ ኰነ፡ እሞ 
ድማ ዓወትናን ውድቀትናን ብግዜ 
ዝልካዕ ክሳብ ዝዀነ፡ ኣብ ግዜ 
ዘለና ኣጠማምታ ክሕይልን፡ ንግዜና 
ብዝግባእ ክንጥቀመሉን ለበዋ ዘድልዮ 
ኣይኰነን።  
8. ብዛዕባ ነብስኻ ብቕኑዕ መንገዲ ምግላጽ 
ዋላ እቶም ኣዝዮም ደቀቕቲ ኰይኖም 
ዝስምዑና ነገራት - ንኣብነት፣ ከም 
ቋንቋ ዝኣመሰሉ ነገራት፡ ኣብ ገለ እዋን 
ዘይተደልየን ዘይሓሰብካዮን ትርጕም 
ክህቡ ይኽእሉ እዮም። ምኽንያቱ 
ቋንቋ ሕቡእ ዝዀነ መልእኽታት ናይ 
ምትሕልላፍ ባህሪ ስለ ዘለዎ። ስለዚ፡ 
ንነብስኻ፡ ከምቲ ሓደ ሓደ እዋን ጥራይ 
ዝንቀሳቐስ ጐያዪ ዘይኰነስ፡ ከምቲ ንጕያ 
ከም ዋና ስርሑ ወሲዱ ዝቀዳደም 
ጐያዪ ክትገልጻ ፈትን። ብድሕሪኡ ነቲ 
ክትፍጽሞ ደሊኻ ዘለኻ ስራሕ ኣብ 
ዓወት ከተብጽሖ ኢኻ።

*
ሸዊት ተኽለ

ወይ ሓድሕዳዊ ምብህሃል ኣንስታይ 
ተባዕታይን ዑፍ ኣስሚዖሞም። እቶም፡ 
ነቲ ድምጺ ዝሰምዑ እንቋቚሖ፡ 
ብዘገምታ ክዓብዩን፡ ነቲ ሙቐት 
ዝዓብለሎ ከባቢኦም ኣብ ምጽዋር 
ዝለዓለ ብቕዓት ከምዘጥረዩን እቶም 
ተመራመርቲ ሓቢሮም። 
ካብዚ ብምብጋስ ድማ፡ እቶም 
ተመራመርቲ፡ ነቲ ተርእዮ “ዘደንቕ 
ርኽበት” ክብሉ ብምግላጽ፡ ኣዕዋፍ 
ዘብራ ፊንች፡ ኩነታት ኣየር ሙቐት 
ኣብ ዝዀነሉ ግዜ፡ እናዘመራ 
ንመስርሕ ምንቋሕ ከምዝደናጒየኦን 
ምስ ነቚሑ ድማ ነቲ ተሪፉ ዘለ 
ወቕቲ ናይ ሙቐት ከምዝጻወርዎ 
ከምዝገብርኦምን ኣብሪሆም። እዚ 
ሜላ’ዚ፡ ነቲ እናዛየደ ዝመጽእ 
ዘሎ ዓለማዊ ዋዒ ኣብ ምቁጽጻርን 
ምልምማድን ነቶም እንስሳታት 
ከምዝሕግዝ እቶም ተመራመርቲ 
ገሊጾም።
ዑፍ ዘብራ ፊንች፡ ነቲ ፍሉይ 
መዝሙር እተስምዖም ቅሩብ 
መዓልታት ቅድሚ ምንቋሖም ኰይና፡ 
እዚ ከኣ ሙቐት ናይቲ ከባቢ ልዕሊ 
26 ዲግሪ ሰንቲግሬድ ምስ ዝኸውን 
ጥራይ ከምዝዀነ እቶም ተመራመርቲ 
የረድኡ። 
ንዘይነቚሑ ጨቓውት ምዝማር 
ከምዚ ዓይነት ዘደንቕ ውጽኢት 
ክርከቦ ሕጂ ናይ ፈለማ ተርእዮ ምዃኑ 
ተገሊጹ። ኣቐዲሞም ብዝተኻየዱ 
መጽናዕቲታት፡ ብእንቋቚሖ ዝፋረዩ 
እንስሳታት፡ ካብ ወለዶም ንዝመጽኦም 
ፍሉይ ጻውዒት ከምዝምሃሩዎ 
ተሓቢሩ እዩ።
“ንዘይነቚሑ እንቋቚሖ ምዝማር 
ኣብ ኣእምሮኣዊ ምዕባለትን ብልሂን 
ጽልዋ ክህልዎ ዝኽእል’ኳ እንተዀነ፡ 
ኣብ መስርሕ ዕብየቶም ከምዝጸልዎም 
ክረጋገጽ ግን መጽናዕቲና ጋህዲ 
ገይሩዎ ዘሎ ናይ ፈለማ ርኽበት’ዩ’’ 
ይብል ሓደ ካብቶም ተመራመርቲ 
ዶ/ር ማሪት። እዚ ከኣ፡ ቅድሚ 
ምውላድ ወይ ምጭጫሕ ዘሎ 
ኣከባቢያዊ ድምጺ፡ ካብቲ ክእመነሉ 
ዝጸንሐ ንላዕሊ ልዑል ጽልዋ ከምዘለዎ 
ከምዘረድኣና ገሊጹ። ኣዕዋፍ ዘብራ 
ፊንች ነቶም ዘይነቚሑ ጨቓውተን 
ነቲ ዝጽበዮም ዘሎ ኩነታት ኣየር 
ብምዝማር ዘለማምድኦም ምዃነን 
ምርዳእና ከኣ፡ ኣብ’ዚ ዓውዲ ተወሳኺ 
ምርምር ከነካይድ ዝድርኽ ኰይኑ 
ኣሎ ይብሉ እቶም ተመራመርቲ።

*
ስፖርት
ሃገራዊ ውድድር ኵዕሶ ሰኪዔት ቀጺሉ፡
ዝሓለፈ ሰሉስ ኣብ ሰዓታት ድሕሪ ቀትሪ 
ከምኡ’ውን ረቡዕ ቀጺሉ ከምዝወዓለ 
ህዝባዊ ርክባት እቲ ውድድር ሓቢሩ።
ዝሓለፈ ሰሉስ፡ ኣብ ካልኣይ እብረ ፈለማ 
ጸወታአን ዘሰላሰላ ናይ ደቂ ኣንስትዮ 
ጋንታታት ጋሽ-ባርካን ዓንሰባን ነይረን። 
ጋሽ ባርካ፡ 31ብ 7 ክትዕወት እንከላ፡ 
ኣባላ ያስሚን መሓመድ ድማ፡ ብልጽቲ 
ተጻዋቲት ተሰምያ።
ጸወታ ናይ ደቂ ተባዕትዮ ጋንታታት 
ደንደንን ደቡብን እውን፡ ኣካል እታ 
መዓልቲ እዩ ነይሩ። ተጻወትቲ ደንደን፡ 
ጸወታ ብምቍጽጻር ብገፊሕ 110 ብ 
31 እንክዕወቱ፡ ኢሰያስ ሳሙኤልን ሰናይ 
ተመስገንን (ማንጎ) ከኣ፡ 31ን 29ን 
ሸቶታት ብምቚጻር ደሚቖም። 
ብዘይካ’ዚ፡ ኢሰያስ፡ 
ሽልማት ብሉጽ ተጻዋታይ ወሲዱ።
 እዚ ውድድር ትማሊ ረቡዕ ኣብ 
ዝቐጸለሉ፡ ናይ ደቂ ኣንስትዮ ጋንታታት 
ዓንሰባን ሰ/ቀ/ባሕርን እየን ነዛ መዓልቲ 
መዊሰናኣ። ኣብዛ ተጻዋቲት ዓንሰባ ሄርሞን 
ኣብርሃ ብልጽቲ ተጻወቲት ዝተጸወዐትላ 
ግጥም፡ ጋንታኣ ብገፊሕ 54 ብ 5 
ተዓዊታ። እዘን ዞባታት ኣብ ናይ ደቂ 
ተባዕትዮ ጸወታ ኣብ ዝተራኸባሉ እውን፡ 
ዓንሰባ እያ ዓብላሊት ነይራ - ብገፊሕ 
91ብ19 ተዓዊታ። ኣባላ ሻም ገርጊሽ ድማ፡ 
ብሉጽ ተጻዋታይ ተባሂሉ ተጸዊዑ።
 ብዘይካ’ዚ፡ ጋሽ ባርካን ደ/ቀ/ባሕርን 
ብናይ ደቂ ተባዕትዮ ተጻዊተን ነይረ - ጋሽ 
ባርካ ከኣ 77ብ 42 ተዓዊታ። ተጻዋታያ 
ሓበን ዘርኢጋብር ድማ፡ ሽልማት ብሉጽ 
ተጻዋታይ ተቐቢሉ።
 ዛጊት ተሰላሲሉ ኣብ ዘሎ ግጥማት፡ ኣብ 
ጉጅለ -1  ናይ ደቂ ተባዕትዮ፡ ቀዳማይቲ 
ዞባ ማእከል ብ4 ነጥቢ ክትኸውን እንከላ፡ 
ደንደን ብ3፡ ዞባ ደቡብ ድማ ብ2 ነጥቢ 
ይስዕባኣ። ኣብ ጉጅለ-2 ከኣ፡ ቀዳመይቲ  
ብ6 ነጥቢ ዞባ ዓንሰባ ክትኸውን እንከላ፡ 
ዞባ ጋሽ ባርካ  5 ነጥቢ፡ ዞባ ሰ/ቀ/ ባሕሪ 
4 ነጥቢ ከምኡ’ውን ዞባ ደ/ቀ/ባሕሪ ብ3 
ነጥቢ ክሳብ ራብዐይቲ ተሰሪዐን ኣለዋ።
 ኣብ ናይ ደቂ ኣንስትዮ ድማ፡ ኣብ 
ጉጅለ-1 ቀዳመይቲ - ማእከል ብ4 ነጥቢ 
ክትመርሕ እንከላ፡ ደንደን ብ3 ነጥቢ፡ 
ደቡብ ከኣ ብ2 ነጥቢ ይስዕባኣ። ኣብ 
ካልአይቲ ጉጅለ ከኣ፡ ጋሽ ባርካ 4፡ ዓንሰባ 
3፡ ሰ/ቀ/ባ 2 ነጥቢ ብምውህላል ተሰሪዐን 
ኣለዋ።

*
ባርሳ፡ ወግዓዊ ጥርዓን ናብ ዩኤፋ 
ሰሉስ ምሸት፡ ኣንጻር ኢንተር ሚላን ኣብ 
ዘካየደቶ ናይ ሻምፕዮንስ ሊግ ጸወታ ኣብ 
ጉዳይ ዳንነት ዘይዕጉብነታ ዝገለጸት ባርሰሎና፡ 
ናብ ማሕበር ኵዕሶ እግሪ ኤውሮጳ (ዩኤፋ) 
ወግዓዊ ጥርዓን ከተቕርብ ምዃና፡ ካብ ስጳኛ 
ዝተዘርገሐ ዜና ኣረዲኡ።
ኣብ ምድብ ሰለስተ ተደላዲላ እዛ ስጳኛዊት 
ክለብ፡ ኣብዛ ምሸት፡ በታ ካብ ሃካን ካልሃኖግሉ 
እንኮ ሸቶ ዝረኸበት ኢንተር ሚላን 1ብ0 
ተሳዒራ። በዚ ድማ፡ ኣቐዲማ ብባየር ሙኒክ 
ተረቲዓ ብምንባራ፡ ንካልኣይ ተኸታታሊ 
ግዜኣ ሰለስተ ነጥቢ ክትኸስር ተቐሲባ ኣላ። 
እዚ ካታሎኛዊት ክለብ፡ ኣብዛ ጸወታ 
ወሰንቲ ዕድላት ብዳኛ ከምዝተኸልአት እያ 
ትገልጽ ዘላ። ብፍላይ፡ ተኸላኻሊ ኢንተር 
ሚላን - ደንዘል ዱምፍሪስ፡ ኣብ ሳጹን ቅላዕ 
መቕጻዕቲ ንኵዕሶ ብኢዱ ተንኪፍዋ ክንሱ፡ 
ዳኛ ግና ፍጹም ቅላዕ ብዘይምጽዋዑ፡ ነዛ ናብ 
ኢጣልያ ገይሻ ዝተጻወተት ክለብ ኣቕሒርዋ 
ይብሉ ተንተንቲ።
በዚ ድማ፡ ብመሰረት ኤይ.ኤስ ስፖርት፡ 
እዛ ጋንታ፡ ናብ ላዕለዋይ ተጸዋዒ ኵዕሶ እግሪ 
ኤውሮጳ ‘ዩኤፋ’፡ ብሕጋዊ መገዲ ጥርዓን 
ከተቕርብ እያ። ብዘይካ’ዚ፡ ባርሳ፡ ኣብዚ 
ከተቕርቦ ምዃና ዝተገልጸ ጥርዓን፡ ኣብ ክፍሊ 
ቫር (ቪድዮ ተሓጋጋዚ ዳንነት) ዝነበረ - ፖል 
ቫንን ቦክል ዝተባህለ ወልቀ ሰብ፡ ዳግማይ ኣብ 
እተካይዶ ጸወታ ንኸይዳኒ ክትሓትት ምዃና 
እዩ ዝሕበር ብጉዳይ ዳንነት ሕርቃኑ ክገልጽ ኣብ 
ዓይኒ ካሜራ ዝኣተወ - ዣቪ፡ “ሓሪቐ እየ፡ 
እዚ ውጽኢት’ውን ዘይፍትሓዊ እዩ። ስለ’ዚ 
ድማ እየ፡ ኣብዛ ምሸት ደያኑ ናብ ማዕከናት 
ዜና ቀሪቦም ክዛረቡ ኣለዎም ዝበልኲ። ድሕሪ 
ግጥም’ውን፡ ብዛዕባ እዚ ጸወታ ንማእከላይ 
ዳኛ መብርሂ ክወሃበኒ ሓቲተዮ፡ ፍቓደኛ ግና 
ኣይነበረን” ኢሉ። 
 ብዘይካ’ዚ፡ “ብሓቂ በደል’ዩ” ክብል 
ንውሳነ ዳኛ ዘይተቐበለ - ዣቪ፡ ነታ ድሒራ 
ብቫር ተራእያ ዝተሰረዘት ናብ ተጻዋታዩ 
- ፐድሮ ሸቶ ክቕበሎ ብዘይምኽኣሉን 
ብምዕግርጋሩ እውን፡ ናይ ስምዕታ ካርድ 
ተመዚዙሉ እዩ። እዛ ሸቶ፡ ኣቐዲሙ ኣንሱ 
ፋቱ ብኢዱ ተንኪፉዋ ብምጽናሑ እዩ ካብ 
ምጽዳቕ ተኸልኪላ። እንተኾነ፡ ዣቪ፡ “ፋቲ፡ 
ብዘይፍቓዱ (ብዘይኣፍልጦ ንምባል እዩ) 
ብኢዱ ኵዕሶ እንተደኣ ተንኪፉላ፡ እሞ ከኣ 
ካልእ ተጻዋታይ እንተኣመዝጊቡዋ - ሸቶ 
እያ። ንሳቶም ግና ኣይፈቐዱዋን” ኢሉ።
  እዚ ከምዚ’ሉ እንከሎ፡ ናይ ቅድም 
ማእከላይ ዳኛ መድረኽ ላ’ሊጋ - ኤድዋርዶ 
ኦቱራልደ፡ “ካልሃኖግሉ ኣብ ልዕሊ ኣከፋፋሊ 
ባርሳ - ዝገበሮ ኣተኣታትዋ (ታክል) ንጹር 
ቀይሕ ካርድ እዩ ነይሩ። ብዘይካ’ዚ፡ ሓንቲ 
ብኢዱ ዝተተንከፈት ኵዕሶ፡ ካልኣይቲ 
ከኣ፡ ንለዋንድዶውስኪ ብምድፋኦምን 
- ክልተ ፍጹም ቅላዕ ነይረን እየን  - ግና 
ኣይተጸውዓን። ሓደ-ሓደ ግዜ ክትጋገ ከም 
እትኽእል እፈልጥ እየ፡ እዚ ግን በዚሑ . . 
.” ክብል፡ ኣብ ልዕሊ ውሳነታት ዳኛ ዘለዎ 
ስምዒት ጽሒፉ።

*
ባርሳን ኣትለቲኮን ተሰማሚዐን
ስጳኛዊት ክለብ ባርሴሎና፡ ነቲ ብልቓሕ ኣብ 
ኣትለቲኮ ማድሪድ ዘሎ ተጻዋታያ - ኣንቶን 
ግሪዝማን፡ ብቐዋሚ ናብ ኣትለቲኮ ክትሸጦ 
ምስምማዕ ምንጪታት ሓቢሮም።
 ግሪዝማን፡ ኣብ 2019 ብ120 ሚልዮን 
ዩሮ ካብ ኣትለቲኮ ናብ ባርሳ ምስግጋር 
ይፍለጥ። ይዂን እምበር፡ ኣብዛ ጋንታ 
ክልተ ዘይዕዉታት ዓመታት ድሕሪ ምሕላፉ፡ 
ዝሓለፈ ወቕቲ ብናይ ክልተ ዓመታት ናይ 
ልቓሕ መስርሕ ናብ ኣትለቲኮ ምምላሱ 
ይፍለጥ። 
 ድሕሪ’ዚ ናይ ልቓሕ እዋን ምዝዛሙ ከኣ፡ 
እዚ ማድሪዳዊት ክለብ፡ ኣብ 2023 ብቐዋሚ 
ብ40 ሚልዮን ዩሮ ክትገዝኦ ዘገድድ ውዕል 
ከምዝነበረን እዩ፡ ናይ ቀረባ ወገናት ዘረድኡ። 
ኣብዚ ስምምዕ ግና፡ ግሬዝማን፡ ኣብ 50 
ሚእታዊት ግጥማት እዛ ማድሪዳዊት ክለብ 
ንልዕሊ 45 ደቓይቕ እንተተጻዊቱ ጥራይ 
እዩ፡ ኣትለቲኮ ነዚ መጠን ገንዘብ ክትኸፍል 
ትቕሰብ። 
 ይዂን እምበር፡ ኣትለቲኮ፡ ነዚ መጠን 
ገንዘብ ክትከፍሎ ብዘይምድላያ፡ ነዚ ፈረንሳዊ 
ኣጥቃዓይ፡ ኣብ እተካይዶ ግጥማት፡ 60 ደቒቕ 
ምስ ሓለፈ ማለት 30 ደቒቕን ትሕቲኡን 
ምስ ተረፎ ጥራይ እያ ከተሰልፎ ጸኒሓ። ባርሳ 
ብወገና፡ ኣብ ልዕሊ እዛ ክለብ ሕጋዊ ክሲ 
ከተቕርብ ሓሲባ ምንባራ እዩ ዝግለጽ። ይዂን 
እምበር፡ ኣትለቲኮ፡ ንግሬዝማን፡ ኣብ ዳሕረዎት 
ክልተ ግጥማት (ኣንጻር ሪያል ማድሪድ 
18 መስከረም ኣብ ላ’ሊጋ፡ ከምኡ’ውን ዝሓለፈ 
ሰሉስ ኣብ ሻምፕዮን ሊግ ኣንጻር ብሩጅ) ካብ 
ፈለማ ከተሰልፎ ኪኢላ።  በዚ ድማ፡ 
ከም ጸብጻብ ጋዜጣ ማርካ፡ እዘን 
ክለባት ትማሊ ረቡዕ ኣብ ሰዓታት ቅድሚ 
ቀትሪ ብምርኻብ፡ ናይ 40 ሚልዮን ዩሮ 
ግዴታዊ ዓንቀጽ ካብ ቦታኡ ኣውጺአን፡ ነዚ 
ተጻዋታይ ብ20 ሚልዮን ዩሮ ተወዓዒለናሉ 
ኣለዋ። እዚ ማለት፡ ኣሰልጣኒ ኣትለቲኮ - ዲየጎ 
ሲሞኒ፡ ንግሬዝማን፡ ብግዜ ከይተደረተ ብስሩዕ 
ንኽጥቀመሉ ናጻ ክኸውን እዩ። ባርሳ ከኣ፡ 
ካብቲ ቅድሚ ክልተ ዓመታት ከተፈርሞ 
እንከላ ዘውጸኣቶ 100 ሚልዮን ጎዲላ 
ኣፋኒያቶ ኣላ። 
 ብተወሳኺ፡ ወዲ 31 ዓመት ኣጥቃዓይ 
ግሬዝማን፡ ዝሓለፈ ወቅቲ ናብዛ ክለብ 
ክጽምበር እንከሎ፡ ካብ መሃያኡ 50 ሚእታዊት 
ጎዲሉ ክጻወት እዩ ተሰማሚዑ ነይሩ። እዚ ኣብ 
ባርሴሎና 21 ሚልዮን ዩሮ ዝኸፈል ዝነበረ 
ተጻዋታይ፡ ኣብዛ ማድሪዳዊት ክለብ ግና 10 
ሚልዮን ዩሮ እዩ ዝኸፈል ዘሎ። ከም ጸብጻብ 
ቅርበት ዘለዎም ወገናት ከኣ፡ ግሬዝማን፡ ኣብዚ 
ቀዋሚ ተጻዋታይ ኣትለቲኮ ክኸውን ምዃኑ 
ዝሕበረሉ ግዜ’ውን እንተኾነ፡ ግዳይ ምጉዳል 
መሃያ ክኸውን ምዃኑ ይእምቱ። ብመንጽሩ፡ 
ደፖርቲቮ ዝተባህለት መርበብ ሓበሬታ፡ 
ግሬዝማን፡ ክሳብ 2017 ማልያ እዛ ክለብ 
ክወዲ ፒሬን ወረቐትን ከራኽብ እዩ ክትብል 
ኣብ ዓምዳ ኣስፊራ።

*
ተወሳኺ
ሃካን ካልሃኖግሉ፡ ሰሉስ ምሸት፡ 
ጋንታኡ ኢንተር ሚላን ኣብ ልዕሊ 
ባርሴሎና 1ብ 0 እንክትዕወት ንእንኮ 
ሸቶ ምቚጻሩ ዝፍለጥ ኮይኑ፡ በዚ ሸቶ 
ተሓጊዙ ከኣ፡ ነቲ ሓሙሽተ ዓመታት 
ዘቚጸረ ደርቂ ሸቶ ሻምፕዮንስ ሊግ 
መኸተምታ ገይርሉ። ቱርካዊ - ሃካን፡ 
ተጻዋታይ ባየር ለቨርኩሰን እንከሎ እዩ፡ 
ኣብ 14 መስከረም 2016 ኣብ ልዕሊ 
ሩስያዊት ክለብ ሲ.ኤስ.ከይ ሞስኮ 
ናይ መወዳእታ ሸቶ እዚ ውድድር 
ኣመዝጊቡ።
ሪያል ማድሪድ፡ ንውዕል ካሪም በንዘማ 
ክሳብ ሰነ 2024 ከተናውሖ ቀሪባ ምህላዋ፡ 
እሙን ምንጪ ሓበሬታ ምዃኑ ዝግለጽ 
ጋዜጠኛ ፋብሪዝዮ ሮማኖ ሓቢሩ። ምስዛ 
ክለብ ዝድነቕ ግዜ ዘሕለፍ ዘሎ - በንዘማ፡ 
ኣብ ሜዳ ሳንቲያጎ በርናቡ ክሳብ ሰነ 
2023 ዘጽንሖ ውዕል ኣለዎ። እዚ ሓዲሽ 
ውዕል ከኣ፡ ወግዓዊ እንተኾይኑ፡ እዚ 
ፈረሳዊ ክሳብ ወዲ 36 ዓመት ዝኸውን 
ምስዛ ክለብ ክጻወት እዩ። በንዘማ፡ 
ተዓዋቲ ብሉጽ ተጻዋታይ ኤውሮጳ 
2022 ምዃኑ ዝፍለጥ ኮይኑ፡ ሽልማት 
ባሎን ድ’ኦር 2022 ክዓትር’ውን ዝለዓለ 
ግምት ተዋሂብዎ ኣሎ።
ዳይረክተር ስፖርት ባየር ሙኒክ 
ኦሊቨር ካህን፡ “ብልክዕ በሊንግሃም 
ብሉጽ ተጻዋታይ እዩ። እንተኾነ፡ ንዕኡ 
ንምፍራም ኣይተዘራረብናን። ምኽንያቱ፡ 
ኣብቲ ንሱ ዝስለፈሉ ቦታ - ኪሚቺ፡ 
ጎርትዝካ፡ ግራቨንበርችን ሳቢትዘርን 
ኣለዉና” ክብል፡ ነዚ ኣብ ቦሩሽያ 
ዶርቱመድን ዝነኣድ ብቕዓት ዘርኢ ዘሎ 
ተጻዋታይ ከምዘይደልዮ ተዛሪቡ።
ሓለቃ ጋንታ ሪያል ሶሴዳድ - ሚከል 
ኦያርዛባል፡ ድሕሪ ሸውዓተ ኣዋርሕ ናብ 
ልምምድ ምምላሱ ክለቡ ኣፍሊጣ። እዚ 
ስጳኛዊ ተጻዋታይ፡ ኣብ ወርሒ መጋቢት 
ብሰንኪ ዘጋጠሞ መጕዳእቲ ንዝሓለፉ 
ሸውዓተ ኣዋርሕ ኣብ ናይ ተሃድሶ ግዜ 
እዩ ኣሕሊፍዎ።
ኣጥቃዓይ ማን ዩናይድት - ኣንቶኒ፡ 
ኣብቲ ዝሓለፈ ሰንበት ብማን ሲቲ 6ብ3 
ዝተሳዕረሉ ጸወታ፡ ነቲ ካብ ኣሰልጣኒኡ 
ተን ሃግ ዝመጽኦ፡ ንናይ የማን ተኸላኻሊ 
ዳሎት ኣብ ምኽልኻል ክሕግዞ ዝብል 
ትእዛዝ ከምዝጎሰዮ ተሓቢሩ። ዳሎትን 
ኣንቶኒን፡ ብዝነበርዎ የማናይ ክንፊ፡ 
ተጻወትቲ ማን ሲቲ ግሪሊሽ፡ ካንሴሎ 
ብተወሳኺ በርናንድሶ ሲልቫን ልዑል 
ጸቕጢ ይገበሩ ምንባሮም እዩ ዝትንተን። 
በዚ ድማ፡ ተን ሃግ፡ ንኣንቶኒ ነዚ 
ጸቕጢ ንምህዳእ ንዳሎት እናተመላለሰ 
ክሕግዞ ትእዛእ ከምዝሃቦ እዩ ዝግለጽ። 
ዳሎት’ውን፡ ወዲ ጋንታ ኣንቶኒ፡ ቀሪቡ 
ክሕግዞን ክጻወትን እንከዘራርቦ ኣብ 
ዓይኒ ካሜራ ኣትዩ እዩ። ብዘይካ’ዚ፡ 
ሳንቾ’ውን፡ ብጸጋማይ ሸነኽ ምክልኻል 
ዝነበረ - ማልሽያ ከምዘይሓገዞ እዩ 
ዝግለጽ። ልዑል ጸቕጢ ተጻወትቲ ማን 
ሲቲ ዝኸበዶም ዳሎትን ማላሽያን፡ ናይ 
ስምዕታ ካርድ ተመዚዙሎም እዩ። ኣብዚ 
መዳይ፡ ናይ ቅድም ተጻዋታይ እዛ 
ጋንታ ፖል ስኮለስ፡ ሳንቾን ኣንቶኒን፡ 
ብዘይምሕጋዞም ነቒፍዎ።

*
ዜና ወጻኢ
ኣመሪካን ደቡብ ኮርያን ሚሳይላት ወንጪፈን 
ኣመሪካን ደቡብ ኮርያን፡ 
ነቲ ሰሜን ኮርያ ዝሓለፈ ሰሉስ ዝፈተነቶ - ብልዕሊ 
ጃፓን ዝሓለፈ ባለስቲክ ሚሳይል 
ግብረ-መልሲ ንምሃብ ክብላ፡ ትማሊ 
ረቡዕ ዝተፈላለየ ሚሳይል ናይ ምትኳስ 
ልምምድ ከምዘካየዳ ተሓቢሩ።
ላዕለዎት ኣዘዝቲ ሰራዊት ደቡብ ኮርያ 
ትማሊ ረቡዕ ኣብ ዝሃቡዎ ሓበሬታ፡ 
ሓይልታት ክልተአን መሓዙት ሃገራት 
ካብ ህዋ ናብ ህዋ ዝውንጨፍ ኣርባዕተ 
ሚሳይል ናብ ባሕሪ ከምዝተኮሱ 
ገሊጾም።
እቲ ዝተተኮሰ ታክቲካዊ ሚሳይላት ነቲ 
ዝተዳለወሉ ዒላማታት ብግቡእ ክወቅዕ 
ከምዝኸኣለ ዝጠቐሱ እቶም ኣዘዝቲ 
ሰራዊት፡ ክልተአን ሃገራት ካብ ሰሜን 
ኮርያ ክመጽእ ንዝኽእል ተወሳኺ 
ሓይልታታት ኣመሪካን ደቡብ ኮርያን 
ብዘይካ’ዚ፡ ዝሓለፈ ሰሉስ ኣብ ምዕራባዊ 
ማያዊ ክፋል ሓውሲ-ደሴት ኮርያ ናይ 
ነፈርቲ ውግእ ልምምድ ከምዘካየዱ 
ተገሊጹ። 
እቲ ብጽዑቕ ደብዳብ ሸሞንተ ነፈርቲ 
ውግእ ዝተሰነየ ልምምድ፡ ሒደት 
ሰዓታት ድሕሪ’ቲ ሰሜን ኮርያ ዘካየደቶ 
ፈተነ ባለስቲክ ሚሳይል ከምዝተኻየደ፡ 
ሰብ-መዚ ሰራዊት ደቡብ ኮርያ 
ሓቢሮም። 
ሰብ-መዚ ሰራዊት ደቡብ ኮርያ ክሕብሩዎ
ከምዝቐነዩ፡ ሰሜን ኮርያ 
ብሰሉስ ዝወንጨፈቶ ባለስቲክ ሚሳይል፡ 
ድሕሪ 2017 ንፈለማ እዋን እዩ ብልዕሊ 
ጃፓን ክሓልፍ ክኢሉ።
እቲ ናይ ማእከላይ ርሕቀት ምዃኑ 
ዝተኣምነሉ ሚሳይል፡ ኣብ ማያት ሰለማዊ 
ውቅያኖስ ቅድሚ ምውዳቑ፡ ንኣስታት 
4,600 ኪሎ ሜተር ከምዝተጓዕዘ’ዩ 
ዝግለጽ።
እዚ ከኣ፡ እታ ሃገር ቅድሚ ሎሚ 
ካብ ዘካየደቶም ፈተነታት ሚሳይል እቲ 
ዝነውሐ ርሕቀት ዝተጓዕዘ ከምዝዀነ፡ 
ነቲ ኵነታት ብቐረባ ዝከታተሉ 
ክኢላታት የመልክቱ።
እዚ ከምዚ’ሉ እንከሎ፡ ኣመሪካን 
ደቡብ ኮርያን ትማሊ ረቡዕ ካብ 
ዝወንጨፍኦ ኣርባዕተ ሚሳይላት፡ እቲ 
ሓደ ኣብ ዝተመደበሉ ዒላማ ከይበጽሐ 
በርዒኑ ኣብ ልዕሊ ህዝቢ ዝነብረሉ ከባቢ 
ብምውዳቑ፡ ኣብ ልዕሊ ነበርቲ ከቢድ 
ራዕዲ ከምዝፈጠረ ተገሊጹ።
በቲ ፍጻሜ ይቕሬታ ዝሓተተ ሰራዊት 
ደቡብ ኮርያ፡ ኣብ ልዕሊ ህይወት ሰብ 
ዝወረደ ዝዀነ ጉድኣት ከምዘየለ 
ኣመልኪቱ። 

*
ህንዲ - ዕዱማት መርዓ ዘሳፈረት ኣውቶቡስ 
ብምግምጣላ ብዙሓት ሞይቶም
ኣብ ሰሜናዊ ክፋል ህንዲ፡ ዕዱማት መርዓ 
ኣሳፊራ ትጓዓዝ ዝነበረት ኣውቶቡስ ተገምጢላ 
ብምጽዳፋ፡ ብውሕዱ 25 ካብ’ቶም ተሳፈርቲ 
ከምዝሞቱ ተገሊጹ።
ሰብ-መዚ ህንዲ ከምዝሓበሩዎ፡ እታ 45 ሰባት 
ኣሳፊራ ዝነበረት ኣውቶቡስ፡ ዝሓለፈ ሰሉስ 
ምሸት ኣኽራናትን ስንጭሮታትን ብዝበዝሖ 
ጽርግያ እናተጓዕዘት እንከላ እያ ጠንቁ 
ብዘይተፈልጠ መስመራ ስሒታ ጸዲፋ።
ብውሕዱ 500 ሜትሮ (ፍርቂ ኪሎ-ሜተር) ኣንከራርያ ናብ መዓሙቕ ዓቢ 
ስንጭሮ ከምዝኣተወት ድማ እቶም ሰብ-መዚ ገሊጾም።
ካብ’ቶም ግዳያት 20 ሰባት ብተኣምር 
ከምዝደሓኑ ዝገለጹ እቶም ሰብ-መዚ፡ ሓያለ 
ካብኣቶም ኣዝዮም ህሱያት ብምዃኖም ግን፡ 
ቁጽሪ ግዳያት ክውስኽ ትጽቢት ከምዘሎ 
ሓቢሮም።
ቀዳማይ ሚኒስተር ህንዲ ናረንድራ ሞዲ፡ 
በቲ ዘጋጠመ ኣሰቃቒ ሓደጋ ዝተሰምዖ ጓሂ 
ድሕሪ ምግላጹ፡ ነቶም ብተኣምር ዝደሓኑ 
ግዳያት ካብ ሞት ንምትራፍ ኵሉ ዝከኣል 
ዝበለ ክግበረሎም ምዃኑ ገሊጹ። 
ኣብቲ ሰንሰለታዊ ኣኽራናት ሂማልያ 
ዝርከቦ ሰሜናዊ ክፋል ህንዲ፡ ኣሰቃቒ 
ሓደጋታት ተሽከርከርቲ ልሙድ ከምዝዀነ 
እዩ ዝንገር። 
ርሑቕ ከይከድና፡ ኣብ ዝሓለፈ ወርሒ 
ሰነ ናብ ቅዱስ ስፍራታት ዝኸዱ ነጋድያን 
ኣሳፊራ ትጓዓዝ ዝነበረት ሓንቲ ኣውቶቡስ 
ጸዲፋ ናብ ዓቢ ስንጭሮ ድሕሪ ምእታዋ፡ 
ካብ’ቶም ተሳፈርቲ 24 ከምዝሞቱ ናይ ሽዑ 
ጸብጻባት የመልክቱ።
ብመሰረት ወግዓውያን ጸብጻባት ፖሊስ 
እታ ሃገር፡ ኣብ ህንዲ ዓመታዊ ልዕሊ 
110 ሽሕ ሰባት ብሓደጋታት ተሽከርከርቲ 
ይሞቱ።ንኸይሰጋገር፡ ንኣህጉራዊ ሕጊ ባሕሪ 
ተኸቲላ ኵሉ ዝካኣላ ክትገብር ምዃና 
ኣጠንቂቓ።


*
ግብጽን ግሪኽን፡ ንስምምዕ ጸዓት ሊብያ-ቱርኪ ይቃወማኦ
ሊብያ፡ ኣብ ምብራቓዊ ገማግም 
ማእከላይ ባህሪ ዳህሳስ ነዳዲን ባህርያዊ 
ጋዝን ንምክያድ ምስ ቱርኪ ስምምዕ 
ድሕሪ ምኽታማ፡ ግብጺን ግሪኽን ነቲ 
ስምምዕ ብትሪ ከምዝተቓወምኦ ተገሊጹ።
ሰብ-መዚ ግሪኽን ግብጺን በብወገኖም 
ኣብ ዝሃቡዎ መግለጺ፡ ሊብያን ቱርኪን 
ዳህሳስ ጸዓት ከካይዳ ተሰማሚዐናሉ ዘለዋ 
ማያዊ ኣካል ኣካራኻሪ ምዃኑ ድሕሪ 
ምምልካት፡ ሃገራቶም ኣብኡ ዝዀነ 
ንጥፈታት ዕደና ክካየድ ከምዘየፍቅዳ 
ኣፍሊጦም።
ብፍላይ ግሪኽ፡ ኣብቲ ኣካራኻሪ ማያዊ 
ኣካል ዝዀነ ንጥፈታት ዕደና ንኸይካየድ 
ክትዓግት ልኡላዊ መሰል ከምዘለዋ ድሕሪ 
ምግላጽ፡ እቲ ኣብ መንጎ ሊብያን ቱርኪን 
ተኸቲሙ ዘሎ ስምምዕ ናብ ተግባር 
ቶኽታዂ ተግባራት ደው ንምባል 
ምሉእ ዓቕሚ ከምዘለወን ዘመስከረ 
ምንባሩ ወሲኾም ኣረዲኦም።
ንቱርኪ ብዓይኒ ስግኣት ከምዝጥምትኣ 
ዝንገረለን ግሪኽን ግብጽን፡ ኣብ 2020 
ኣብ ምብራቓዊ ክፋል ማእከላይ ባሕሪ 
ነናይ ገዛእ-ርእሰን ‘ሕዙእ ቁጠባዊ ዞባ’ 
ክምስርታ ስምምዕ ከቲመን ከምዝነበራ 
ይዝከር። 
እተን ሃገራት ከምዚ ዝበለ ስምምዕ 
ክኽትማ ዝኸኣላ፡ ነቲ ኣብ 2019 ሊብያን 
ቱርኪን ዝኸተምኦ ተመሳሳሊ ውዕል 
ግብረ-መልሲ ንምሃብ ክብላ ምዃነን ናይ 
ሽዑ ጸብጻባት የመልክቱ። 
ምብራቓዊ ማያዊ ክፋል ማእከላይ 
ባሕሪ፡ ኣዝዩ ብዙሕ ዕቑር ነዳዲ ዘይቲን 
ባህርያዊ ጋዝን ከምዘለዎ እዩ ዝግለጽ።

*
ኣመሪካዊ ቢልዮነር ን’ትዊተር’ ክዕድጎ ተሰማሚዑ
ኣመሪካዊ ቢልዮነር ኢሎን ማስክ፡ 
ንኩባንያ ማሕበራዊ መራኸቢታት 
‘ትዊተር’ ክዕድጎ ከምእተሰማመዐ 
ኣፍሊጡ።
ኣቐዲሙ ነቲ ኩባንያ ክዕድጎ ከምዝደሊን 
ዳሓር ግን ከምእተጣዕሰን ክገልጽ ዝጸንሐ 
ኢሎን ማስክ፡ ኣብዚ እዋን’ዚ ሓሳቡ 
ብምቕያር’ዩ ንኩባንያ ‘ትዊተር’ ክገዝእ 
ከምዝተሰማመዐ ዝሕብር ደብዳበ ናብቲ 
ኩባንያ ጽሒፉ ዘሎ።
ንሱ፡ ኣብ ደብዳበኡ፡ በቲ ቅድሚ ገለ 
ኣብ ዓለም ዝሃብተመ በዓል-ዋኒን ተባሂሉ 
ዝጥቀስ ኢሎን ማስ ልዕሊ 230 ቢልዮን 
ዶላር ርእሰ-ማል ከምዘለዎ ይግለጽ። 
ኢሎን ማስክ፡ ቅድሚ ገለ ኣዋርሕ ባዕሉ 
ዝተሰማመዐሉ ናይ መሸጣ ውዕል ሰሪዙ 
ተባሂሉ ካብ ኩባንያ ‘ትዊተር’ ክሲ 
ተመስሪቱሉ ተመስሪቱሉ ኣብ ዘሎ እዋን፡ 
ሃንደበት ነቲ ኣቐዲሙ ዝመደቦ ነቲ ኩባንያ 
ናይ ምግዛእ መደባት 
ከተግብሮ ምውሳኑ ድማ 
ንብዙሓት ኣገሪሙ።
ወናኒ ኩባንያታት 
ተስላን ስፔይስ ኤክስን 
ዝኾነ ኢሎን ማስክ፡ 
ቅድሚ ገለ ኣዋርሕ ኣዋርሕ ነቲ ኩባንያ ንምግዛእ ዝሰለዖ 
መጠን ገንዘብ ንምዕዳግ ድሉው ከምዘሎ 
ኣፍሊጡ።
ንኩባንያ ማሕበራዊ 
መራኸቢታት ‘ትዊተር’ 
ብ44 ቢልዮን ዶላር 
ናይ ምዕዳግ ድሌት 
ከምዘለዎ ገሊጹ ምንባሩን እቲ ኩባንያ እውን ብኡ ንብኡ 
ከምእተቐበሎን ይፍለጥ።
‘ትዊተር’፡ መራሕቲ ሃገራት፡ 
ፖለቲከኛታትን ፍሉጣት ሰባትን 
መግለጺታት ዝዝርግሕሉ ኣስታት 400 
ሚልዮን ተገልገልቲ ዘለውዎ ኩባን ያ 
ማሕበራዊ መራኸቢታት እዩ።

*
ሪ.ማ.ኣፍሪቃ - ኣባላት ዓቃብ ሰላም ዝጸዓነት ማኪና ብነታጒ ዓንያ
ኣብ ሪፓብሊክ ማእከላይ ኣፍሪቃ ኣባላት ዓቃብ 
ሰላም ጽዒና ትጓዓዝ ዝነበረት ወተሃደራዊት 
ማኪና ነታጒ ረጊጻ ብምዕናዋ፡ ኣብኣ ካብ ዝነበሩ 
3 ሰባት ሽዑ ንሽዑ ክሞቱ እንከለዉ፡ ሓያሎ 
ካልኦት ድማ ከምዝቖሰሉ ተሓቢሩ።
እቲ መጥቃዕቲ ነታጒ፡ ኣብቲ ንሪፓብሊክ ማእከላይ ኣፍሪቃ 
ምስ ካሜሩን ዘዳውብ ከባቢታት ከምእተፈጸመ 
ቤት ጽሕፈት ተልእኾ ዓቃብ ሰላም ኣብ 
ከተማ ባንጊ ሓቢሩ። ብመሰረት’ቲ ኣብ ሕሳባት 
‘ትዊተር’ ዝተዘርገሐ ሓበሬታ፡ እቲ ዶባት 
ዕጡቓት ተቓወምቲ ብብዝሒ ዝንቀሳቐሱ 
ኮይኑ፡ ነተጕቲ ብብዝሒ ዝቐበረሉን ናይ ድብያ 
መጥቃዕቲ ገኒኑ ዝረኣየሉን እዩ።
እንተኾነ ነዚ ኣብ ልዕሊ ኣባላት ዓቃብ ሰላም 
ናይ ሞትን መቚሰልትን ጕድኣት ዘውረደ 
መጥቃዕቲ ዝፈጸሞ ኣካል ዛጊት ኣይተነጸረን። 
እቲ ኣብ ሪ.ማ.ኣፍሪቃ ዝርከብ ሰራዊት ዓቃብ 
ሰላም ነቲ ኣብ ልዕሊ ኣባላቱ ጕድኣት ዘውረደ 
መጥቃዕቲ ክምርምሮ 
ከምዝጀመረ ኣፍሊጡ ኣሎ። 
ኣብ 2013 ዝጀመረ፡ 
ኣብ ሪ.ማ.ኣፍሪቃ ዝተለዓዓለ ቀቢላውን 
ሃይማኖታዊን መልክዕ 
ዝሓዘ ግጭት ህይወት 
ገና ኣብ ዝቕጽለሉ ዘሎ 
እዋን ዛጊት ህይወት 10’ታት ኣሽሓት ሰባት ክጠፍእ እንከሎ፡ 
ልዕሊ ሓደ ሚልዮን ድማ ካብ ቤት-ንብረቶም 
ከምእተመዛበሉ ጸብጻብ ውድብ ሕቡራት 
ሃገራት የመልክት።

